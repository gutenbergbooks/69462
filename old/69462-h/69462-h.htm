<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.45" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of Komédiák by György
Szemere</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2 {
 text-align: center;
 clear: both;
 line-height: 200%;
}

h2 {
 margin-top: 2em;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}
hr.tb {width: 25%;}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.blockquot {
 margin-left: 10%;
 margin-right: 0%;
 text-align: justify;
 text-indent: 1.5em;
}

.center {
 text-align: center;
 text-indent: 0;
}

.right {
 text-align: right;
 margin-right: 1.5em;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-150 {font-weight: bold; font-size: 150%;}

.footnotes {
 border: dashed 1px;
}

.footnote {
 margin-left: 10%;
 margin-right: 10%;
 font-size: 0.9em;
 text-align: justify;
}

.footnote .label {
 position: absolute;
 right: 84%;
 text-align: right;
}

.fnanchor {
 vertical-align: super;
 font-size: .8em;
 text-decoration: none;
}

.poem {
 font-size: 0.9em;
 display: table;
 margin: auto;
 text-align: left;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}
/*]]>*/
</style>
</head>
<body>
<div lang='en' xml:lang='en'>
<p style='text-align:center; font-size:1.2em; font-weight:bold'>The Project Gutenberg eBook of <span lang='hu' xml:lang='hu'>Komédiák</span>, by György Szemere</p>
<div style='display:block; margin:1em 0'>
This eBook is for the use of anyone anywhere in the United States and
most other parts of the world at no cost and with almost no restrictions
whatsoever. You may copy it, give it away or re-use it under the terms
of the Project Gutenberg License included with this eBook or online
at <a href="https://www.gutenberg.org">www.gutenberg.org</a>. If you
are not located in the United States, you will have to check the laws of the
country where you are located before using this eBook.
</div>
</div>

<p style='display:block; margin-top:1em; margin-bottom:0; margin-left:2em; text-indent:-2em'>Title: <span lang='hu' xml:lang='hu'>Komédiák</span></p>
<p style='display:block; margin-left:2em; text-indent:0; margin-top:0; margin-bottom:1em;'><span lang='hu' xml:lang='hu'>A magyar társadalom regénye</span></p>
<p style='display:block; margin-top:1em; margin-bottom:0; margin-left:2em; text-indent:-2em'>Author: György Szemere</p>
<p style='display:block; text-indent:0; margin:1em 0'>Release Date: December 3, 2022 [eBook #69462]</p>
<p style='display:block; text-indent:0; margin:1em 0'>Language: Hungarian</p>
  <p style='display:block; margin-top:1em; margin-bottom:0; margin-left:2em; text-indent:-2em; text-align:left'>Produced by: Albert László from page images generously made available by the Google Books Library Project</p>
<div style='margin-top:2em; margin-bottom:4em'>*** START OF THE PROJECT GUTENBERG EBOOK <span lang='hu' xml:lang='hu'>KOMÉDIÁK</span> ***</div>
<hr class="chap" />
<div class="chapter"></div>
<h1>KOMÉDIÁK</h1>
<p class="center"><span class="caption-large">A MAGYAR TÁRSADALOM
REGÉNYE</span></p>
<p>&nbsp;</p>
<p class="center"><span class="caption-small">IRTA</span></p>
<p class="center"><span class="caption-150">SZEMERE
GYÖRGY</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST</span></p>
<p class="center"><span class=
"caption">FRANKLIN-TÁRSULAT</span></p>
<p class="center"><span class="caption-small">MAGYAR IROD. INTÉZET
ÉS KÖNYVNYOMDA.</span></p>
<p class="center"><span class="caption">1913.</span></p>
<p class="center"><span class="caption-small">FRANKLIN-TÁRSULAT
NYOMDÁJA.</span></p>
<hr class="chap" />
<p><span class="pagenum"><a name="Page_3" id=
"Page_3">-3-</a></span></p>
<div class="chapter">
<h2>I. Őszike.</h2>
</div>
<p>Az ős czeltiszfa haragoszöld lombja közül valami habszerű
fehérség tündökölt ki: István bácsi, az öreg kertész azt nézte az
üvegház szögletéből, nézte és megcsóválta fejét. Sohajtott is, sőt
ha igaz, könnyezett is, alighanem azért fordult be az üvegházba,
mialatt kezefejével megdörgölte szemét…</p>
<p>A park üde gyöpjén egy kertészinas hanczurozott Pikivel, a
foxi-kutyával. Piki eszeveszetten rajcsúrozott a fiú körül, az meg
ugatott neki, a mely leereszkedés annyira elkapatta a játékos
Pikit, hogy egy szabályszerű kutyatempó szerinti marakodást
merészelt a fiúnak proponálni. Belecsimpeszkedett hátul a
nadrágjába s addig ránczigálta, míg Kertészbandi amúgy is hiányos
uniformisa érdekében elfogadta a kihivást: lekutyorodott négykézláb
s meghempergett Pikivel. Az nem hagyta magát. Csak a nyakát, hogy
meg ne sántuljon! – gondolta magában, – s addig czibálta ellenfele
gallérját és környékét, míg az nagyokat visítva meg nem adta
magát.</p>
<p>Piki eleresztette meggyomrozott zsákmányát, kilógó vörös nyelvét
visszaszívta a szájába s <span class="pagenum"><a name="Page_4" id=
"Page_4">-4-</a></span> győzelme mámorában szaporán rugdosta két
hátsó lábával a gyepet.</p>
<p>– Törne ki a frászkarika! – bömbölte az öklömnyi kertészcsemete
s az ideiglenesen félretett öntözőkannából jól nyakon öntötte a
győztes Pikit, a ki is felháborodva eme sportellenes emberi
brutalitáson lecsukta hetyke kurta farkát s nagy káromkodva
elinalt…</p>
<p>Bandi hozzáfogott a virágágyak megöntözéséhez, Piki ellenben a
czeltisz alá szaladt s megejtette a kutyaszokásos terepszemlét. A
pompás fa egy hosszan kinyuló ágkarjára függőháló volt kifeszítve.
A hálóban fehér musszelinhabok között pihegett valami. Piki, miután
szemében összefolytak a fehérség körvonalai, odaszagolt, mert az
orrával már jól tudott disztingválni, azzal csalhatatlanul ki tudta
hámozni a formából a lényeget.</p>
<p>Egy szippantással megállapította, hogy ki fekszik a hálóban. Azt
is, hogy alszik az illető. A musszelin végéből két picziny topánka
kandikált ki, följebb finom hajlású, keskeny, bokához simuló
azurkék harisnya szakította meg a fehérség folytonosságát, majd egy
merészebb vonalat irt le a musszelin, egy kecses hyperbolát, aztán
keskeny hullámvölgy következett, a melyet két szelid halmocska
határolt, fehér halmocska, kékeres halmocska, a melyeknek ormán
rózsabokor virult. A halmocskákon túl szőke erdőrengetegbe szinte
elveszve gyönyörű leányarcz piroslott, mint hamvas baraczk a sárga
levél között. El lehetett volna nézni órákig művészlelkesedéssel, a
nélkül, hogy látásában <span class="pagenum"><a name="Page_5" id=
"Page_5">-5-</a></span> kifáradt volna a szem. Oly áhitatosan
szűzies s mégis életet lehelő, oly plasztikusan komoly s mégis
negédes volt a szép leányarcz kissé lepittyedt vérpiros nedves
ajkával, átlátszó hajnalszin orrczimpájával, s nyugodt márványszerű
homlokával.</p>
<p>Piki szűkölt egy darabig a czeltiszfa alatt, mert únta magát,
majd elővette jobbik eszét (nagy természetű, de eléggé művelt kutya
létére tudta, mi illik), nem ébresztette fel rózsás kis gazdáját,
hanem egy nagyot, unalmasat nyögve, lehasalt a háló alá. Ha nem
játszhatik kis gazdájával, legalább az álma fölött őrködjék. Némi
(bár gyönge) élvezet a kutyakötelesség teljesítése is.</p>
<p>Piki igen szigorú volt a szolgálatban: az alvó leánykától
vésztjósló morgással tartotta távol a csendháborító elemet.
Bandinak, a ki öntözőkannájával őrhelye felé közeledett,
megvicsorgatta egészséges fogsorát, Tóninak, a békésen legelésző
szamárnak a lábába kapott, midőn az adta vizhordó cselédje ostoba
passzióból ki akarta vágni a tudományát, hogy: iá! De leszidta Piki
még István bácsit is, a ki háromszáz lépésnyi távolságból kárpálni
kezdte Kertészbandit, füleinek kitépésével s hátából leendő
szíjjhasítással fenyegetve a lusta gyereket, mert mivelhogy nem
öntöz elég akkurátusan. Piki nekiszaladt az öregnek s morgással
vegyes vakkantásokkal rendreutasította.</p>
<p>– Murr-kaff-brrr-durr-balabaff! Nem szégyelled magad, hogy vén
szamár létedre a mi szép kis gazdánk édes álmát zavarod!
<span class="pagenum"><a name="Page_6" id=
"Page_6">-6-</a></span></p>
<p>István bácsi megértette Piki szavát s csakugyan befogta száját,
leguggolt egy virágszőnyegre s nyírni kezdte olyan figyelemmel,
mintha legalább is mappát rajzolt volna; úgy belemerült a
virágszőnyegbe, mint valami hegyessüvegű egyiptomi csillagász az
egek vizsgálásába. Azonban nem tartott sokáig az igyekezete.
Merényletet követtek el a jámbor öreg ellen. Nyirkálván a palánták
ágaskodó fejét, valaki lábujjhegyen hozzásompolygott hátulról s
orvúl befogta a szemét.</p>
<p>– Hej, ki az?</p>
<p>Nem káromkodott István bácsi, mert igen puhának és üdének érezte
a szemét befogó kezeket. Aztán meg minden emberfia nem merne vele
ilyen «csúfot» űzni, – vélte, – jó lesz spórolni a lelkenfekvő
czifrább szavakkal.</p>
<p>– Nocsakno, mi lesz mán? – zsörtölt az öreg, miközben a szemét
takaró kacsókat eltologatni iparkodott. – Ki az?</p>
<p>Egy iszonytatóan elmélyített hang válaszolt a kérdésre.</p>
<p>– Huhu, találja ki!</p>
<p>A félelmetes basszus igen szopránosan hangzott; István bácsi
legott kitalálta, hogy ki tette <i>csúffá</i>.</p>
<p>– Ejnye ni, Margitka, ej, ej, – motyogta félig boszúsan, félig
mosolyogva, – hát illik ez?</p>
<p>A két kezecske legott levált az öreg kertész szeméről.</p>
<p>– Mingyárt kitalálta, maga csunya! – nyafogta a két kezecskéhez
tartozó leányka, a ki <span class="pagenum"><a name="Page_7" id=
"Page_7">-7-</a></span> csakugyan Margitka volt, a grófék
csintalan, elkényeztetett, de aranyos szivű Manczikája: egy
tizennégy éves almaszin képű gyermek, oly nagy, mint egy tizenhét
éves eladó szűz, de oly gyermek, mint egy első-felső leány a Filec
tanár úr osztályában.</p>
<p>Öreg István feltápászkodott guggoló helyzetéből, igen zavarban
volt, bánta már, hogy első indulatában legott <i>kitalálta</i>
megtréfálója kilétét. Lám, most elrontotta a kis aranyos ártatlan
mulatságát. Micsoda bivaly is az ember, ha megvénül!…</p>
<p>– Nono, – igyekezett jóvátenni morczosságát, – nem találtam én
ki, csak ráfogtam. Igaziba – tódította, – ippeg hogy mást gondútam,
a János gazdát, mer csak neki löhet ijjen <i>fenekes</i> hangja,
mint a mijennel a komteszka rámhujjantott.</p>
<p>A komteszka elkaczagta magát. Úgy csilingelt a hangja, mint az
ezüst csengő.</p>
<p>– Hahaha, kertész bácsi, miket beszél maga, hihihi… hiszen János
gazdának olyan a hangja, mint egy repedt fazék, a keze meg…
hihihi-hahaha… a keze meg olyan, mint a retek, az enyimmel csak nem
lehetett összetéveszteni, hihihaha…</p>
<p>István bácsi irtózatosan elszégyelte magát, kezét
belesülyesztette mélységes nadrágzsebébe könyökig s kék babos
zsebkendőt húzott ki belőle, hogy letörölje homlokáról a
verejtéket; időközben azonban megfelejtkezett eredeti szándékáról,
csak az orráig emelte a zsebkendőt s harsányan beletrombitált.
Aztán el akart <span class="pagenum"><a name="Page_8" id=
"Page_8">-8-</a></span> somfordálni, de Margitka elkapta kabátja
leffentyűjét.</p>
<p>– Ne szaladjon, kertész bácsi, van magával komoly beszédem
is.</p>
<p>Az öreg mellbebökte magát mutatóujjával.</p>
<p>– Velem-e?</p>
<p>– Magával. Azt akarom tudni, hová bújt Erzsike: magának tudnia
kell.</p>
<p>– Tudom is. Ott pihen a hálóban a czeltisz alatt, alighanem
alszik.</p>
<p>– Megint alszik?</p>
<p>– Biztosan elnyomta a hő.</p>
<p>A leányka megcsóválta bóbitás fejét.</p>
<p>– Nem a hő nyomta azt el, – állította komolyka tudálékos képpel,
– hanem a búbánat.</p>
<p>– A búbánat? – csudálkozott István bácsi – Öreg anyó a búbánat,
mit kereskednék az olyan helyen!</p>
<p>– Ha én mondom, elhiheti, – biztosította Margitka a kertészt s
egy ügyes fogással helyreigazítván megbillent hajkoronáját,
nekivágott a pázsitnak a czeltiszfa irányában. Útközben még
megölelte a Tóni szamarat, meghajingált egy fekete rigót, s egy
marék virágot tépett ki gyökerestől a legszebb virágágyból, majd
ugrándozni s fütyülni kezdett, de azt már nem tűrte Piki, eléje
ugratott a czeltisz alól:</p>
<p>– Kaff, kaff, bujuju, ne fütyörész, mint egy kis kondás, mert
alszik a nénéd.</p>
<p>Margitka elhallgatott, de nem ingyen: elkapta a házsártos
kiskutya farkát s jól megpörgette.</p>
<p>– Auj, kvik! – mondta Piki s neheztelve visszasomfordált
őrhelyére. <span class="pagenum"><a name="Page_9" id=
"Page_9">-9-</a></span></p>
<p>Margitka utánna. Mire a czeltiszhez ért, épen ébredezett
testvérnénje, szoknyája alá húzta kis lábát s kinyújtóztatva
könyökig meztelen karját, beleásított a levegőbe…</p>
<p>Erzsike, beczenevén Őszike idősebbik leánya volt a Romhányi
grófi párnak. Büszkesége s minden reménye szüleinek. Büszkesége, a
mennyiben a budapesti előkelő társaság egyhangú véleménye szerint ő
volt a legragyogóbb leány a magyar arisztokrácziában, legszebb,
legeszesebb és legbájosabb. Bélteky grófné, a ki ötven évvel
ezelőtt ugyanazt a pozicziót töltötte be, elragadtatással dicsérte
a korabeli nénikéknek s bácsiknak: Olyan tökéletes, – mondta finom
eres kezét aszott keblére nyomva, – olyan csuda ez a kisleány, hogy
szinte fáj az embernek!</p>
<p>Belényessy herczegné, a legczinikusabb budapesti dáma kinevette
érte a grófnét, – (Tökély? Ostobaság! Az asszony annál érdekesebb,
mennél több bolondságot csinál), – de az egyéb előkelő nénik és
bácsik osztották a Béltekyné elragadtatását. Podhorszky báróné,
született Kamienszka herczegnő, a ki arról volt nevezetes, hogy
bármikor tudott sírni, akkor is, mikor a többiek nevettek, savószin
szeméből kipréselt két vagy három kövér könycseppet.</p>
<p>– Ah! – sohajtotta, – ha az ember elgondolja, hogy erre a drága
gyermekre is csak a mi sorsunk vár: ki tudja milyen léha férfi
keblén fog elhervadni, ah!…</p>
<p>A mondatot sohasem fejezhette be, mert megorrolt rá a bárója és
elhallgattatta. <span class="pagenum"><a name="Page_10" id=
"Page_10">-10-</a></span></p>
<p>– Mi baja volt magának?… Elhervadt, mert megjött az ideje. Még a
tulipánfa sem virágzik örökké.</p>
<p>A herczegnő félt a férjétől, még kifacsart szeméből további két
könycseppet, aztán Bélteky grófné felé fordult.</p>
<p>– Nem érdemes másokat sajnálgatni, – suttogta, – mikor magunk is
oly sajnálatraméltóak vagyunk!</p>
<p>Béltekyné elegikusan bólintott s ezzel körülbelől letárgyalódott
egy napra a Romhányi Őszike sora. Másnap egy más szalonban azonban
biztosan megujráztatott mindaddig, a míg egyszerre csak váratlanul
és vakmerőn meg nem jelent a báli porondon a Csabrágh gróf daliás
alakja, azzal a nimbusszal megkoszorúzva, a melyet egy ötven millió
korona értékű hitbizomány (a melynek a fiatal gróf huszonhét éves
létére már haszonélvezője volt) kisugárzani szokott. Megjelent a
fényesnevű fiatalember a sóvár kandi mamák sáskaseregében s a
feléje villogó kapzsi leányszemek kereszttüzén áttörve, mintha
valami rejtelmes mágnes húzta volna oda, egyenesen az Őszike
oldalához szegődött. Ott is maradt mellette az egész farsangon át…
A mamák erre természetesen köpenyeget forditottak.</p>
<p>Bélteky grófnénak nem volt leánya, ő tovább hirdette a Romhányi
Erzsike tökéletességét, de a lányos dámák, a kik szerintük több
joggal tarthattak igényt a legdrágább magyar majoreskóra, egyálltó
helyükben leszállították Őszike ázsióját. Hogy nem is olyan szép,
mint eszes. <span class="pagenum"><a name="Page_11" id=
"Page_11">-11-</a></span> Eszesnek is kedves inkább, de a
kedvessége is csak olyan polgári báj, nincs benne semmi eredetiség.
Azonfelül meg még <i>koldus</i> is, mindössze négyezer korona
gombostűpénzt igérnek vele, ennyivel pedig az alsószoknyáját sem
tűzheti fel rendesen egy nagyvilági dáma.</p>
<p>Bizony bemártogatták az irigy öreg dámák Őszikét, szinte
fülehallatára buzgó s láthatólag szerelmes udvarlójának, de ez a
kicsiség csöppet sem ártott meg neki. Csak Romhányi mamácskát fújta
fel s apácskának okozott fej- és májdaganatokat. Ám ez is csak
addig tartott, valameddig a fiatal hőn áhított hitbizományos úr
megkérte tőlük leányuk kezét.</p>
<p>Szegény kis Őszikét meg sem kérdezték, mit szól a szerencséhez,
megkötötték fölötte a vásárt a drága emberrel tudtán kívül, minden
habozás nélkül.</p>
<p>Pedig úgy állott a dolog: Őszike még farsang elején eligérkezett
egy úrnak, a ki nem volt szép, se gazdag, csak férfi volt: komoly,
széles látkörű, meleg és közvetlen, modorában s beszédjében
hihetetlenül előkelő. Szemre s társadalmi állására nyomába se
léphetett Csábrágh grófnak, de ott, a hol a népek valamikor királyt
szoktak volt választani, az urnából győztesen biztosan az ő neve
került volna ki, ha Csábrághgal együtt jelölik is. Őszikének első
pillanatra megtetszett. Úgy beszéltek egymással, mint a jó
testvérek, a kik nem tudnak ellenni egymás bizalma és szeretete
nélkül. Egy ideig szinte naponta találkoztak, a nélkül, hogy
összebeszéltek volna. Egy társaságba <span class="pagenum"><a name=
"Page_12" id="Page_12">-12-</a></span> jártak, nem a véletlen hozta
őket össze, hanem a klikkszervezet, a melynek Bélteky grófné volt a
mozgatója. Ő válogatta ki s gyűjtötte össze fényes szalonjában az
előkelő úri társadalomnak <i>krémjét</i>, (az ő szavaival szólván)
a <i>fehér elemet</i>. A kinek nem volt rendben a családfája, a
kinek csak egy makulányi gyanus folt volt a jellemén, vagy a kinek
kifogásolható volt a modora, akár a műveltsége is, annak ugyan nem
nyilt meg a Bélteky-ház ajtaja, lett légyen oly hatalmas, mint egy
szultán s gazdag, mint Gould maga. A faji kiválóság jegyében
tömörült össze a Bélteky-klikk, nem volt az sem ultramontán, se
aulikus, izig-vérig magyar volt, kissé konzervativ, nem kevésbbé
gőgös, de föltétlenül korrekt és előkelő.</p>
<p>Az Őszike titkos vőlegénye, Zádor Miklós ősi származása (a hét
vezér egyikének volt az utódja,) s kiváltságos műveltsége jogán
foglalt benne helyet. S helyét a klikkben talán senki sem állotta
meg oly fényesen, mint ő. Súlya volt az egyéniségének, szava
tekintélyt parancsolt, mert, bár nem volt szófukar, száján soha egy
felesleges megjegyzés nem jött ki, kitünően fegyelmezett elméje,
egyensúlyozott lelke volt, mint a kiváltságosoknak. Rangja nem
volt, de el tudta ismertetni a klikkel, hogy ő benne a
legelőkelőbb. Volt az arczában valami antik keménység, mintha
márványba lettek volna vésve egyenként szabályos, de összevéve
díszharmonikus vonásai.</p>
<p>Zádor Miklós épen harmincz éves múlt, midőn <span class=
"pagenum"><a name="Page_13" id="Page_13">-13-</a></span> Őszikével
találkozott. Odáig nem igen érdekelte a nő. Volt egypár kalandja
(egy idegen fejedelmi herczegnővel emlegették együtt a nevét), de
szive érintetlen maradt. A kis Romhányi grófkisasszony volt első
szerelme, tiz szót sem váltott vele s már tisztában volt magával,
hogy szereti. Ám az ő fegyelmezett szivének megnyilatkozása egész
másforma volt, mint a többi hétköznapi emberé. Nem mondott a
leánykának hizelgő szavakat, nem jutalmazta édeskés vigyorgással
annak kedvességeit; jóságosan közvetlen s klasszikusan egyszerű
udvarlási modora azt a benyomást keltette a szemlélőben: különbnek
tartja a leánykát a többinél, aeszthetikai érzéseket vált ki
lelkéből a szépsége s tiszteletet a szűziessége, méltónak tartja őt
arra, hogy foglalkozzék vele, egyéb semmi.</p>
<p>Őszike is ebben a hitben élt s abból nőtt nagygyá s kelt
szárnyra a szerelme. Hizelgett neki a kiváló férfi leereszkedése s
őszinte, szinte testvéries egyszerűsége. Úgy tetszett neki, hogy
Zádor Miklós mindent elmond neki, a mi a szivén fekszik, büszke
volt a bizalomra s a férfivel szemben hasonló bizalomra érezte
magát kötelezve. Úgyszólván megszokta, hogy ő is közölje vele
minden gondolatát, legapróbb intimitásait sem hallgatta el előtte,
beszélt vele a romhányi házi szokásokról, Margitkáról, István
bácsiról, sőt Pikiről is. S a férfi érdekkel, látható
gyönyörűséggel hallgatta az eléje táruló szűz élet fehér apróka
éleményeit, öröme telt a leányka csicsergésében, szeme
pillantásában, kisújja mozdulatában is. <span class=
"pagenum"><a name="Page_14" id="Page_14">-14-</a></span></p>
<p>Passziv, de bensőséges modorával három-négy találkozás után
elérte a férfi, a mit sokan gyakran évekig tartó heves ostromok,
eszeveszett erőlködések s udvarlási trükkök árán sem tudnak
megközelíteni, ha egy érintetlen, büszke kis sziv bevételéről van
szó.</p>
<p>Mindössze negyedszer találkozott Miklós Romhányi Erzsébettel,
midőn egy önfeledt pillanatában (talán az első ily pillanat volt
életében) megkérte a kezét…</p>
<p>A Bélteky grófné szalonjában történt. Egyedül ültek egy
sarokban. Hatalmas pálma borult föléjük. A zsúrozók theát
szürcsöltek s sandvichet ettek.</p>
<p>Őszike hátaslovát dicsérte Miklósnak, a Pálmát:</p>
<p>– Tudja, olyan tüzes az, hogy Sándort, a lovászt kivéve, senkit
sem tűr meg a hátán rajtam kívül… De engemet szeret. Én
megbabonáztam, azaz – s elnevette magát, – jól tartottam czukorral
és sóskenyérrel. Tudja, hogy a lovak még a czukornál is jobban
szeretik a sós kenyeret?</p>
<p>Zádor Miklós nem felelt a kérdésre. Végkép belefelejtkezett a
szép leány ives szájacskája szemléletébe, majd a szemébe nézett,
míglen kiolvasta belőle, a mit már eddig is sejtett, de biztosan
még nem tudott. Az Őszike szemefényessége s arczának a férfiszemtől
felfakadó biborszine eleget beszéltek neki. Zádor Miklós arra
válaszolt.</p>
<p>– Nekem az az érzésem, – mondta, – hogy mi ketten együvé
tartozunk. <span class="pagenum"><a name="Page_15" id=
"Page_15">-15-</a></span></p>
<p>A leánynak meglepetésében, boldog zavarában lecsuklott a feje.
Nem válaszolt, meg se moczczant, mint lebűvölten nézett maga elé,
csak a keze reszketett kissé. Attól tartott, hogy most mindjárt
olyasvalami fog rajta bekövetkezni, a mitől vagy el fog alélni,
vagy szerencsétlenné lesz egész életére. Oly illetetlen volt a
lelke, félt a ráhajnalodó szerelem sugaraitól, féltette tőle belső
világa eszményiségét, szűz teste hamvasságát, gondolatai
tisztaságát. S mégis vágyott a szent tűz után, megfürdött volna a
lángfürdőben martirként, mint egy autodafé. Az öntudatra ébredő
szerelem lázálmába szinte beleveszett az itélőképessége: nagyon is
váratlanul jött rá a nagy csuda, a mi egy pillanat alatt
asszonyrózsává fejleszti a zárt leánybimbót, a mi képzetté érleli a
soha nem jelentkezett sejtelmeket…</p>
<p>A férfi úgy olvasott lelkében, mint egy nyitott könyvben. Azzal
is tisztában volt, mint állíthatja helyre a mimóza-lélek megbillent
egyensúlyát. Még tágabbra nyitotta a leányka meggazdagodott
érzésvilágának a kapuját, magával ragadta őt a magasságokba, a hol
nincs többé szédülés.</p>
<p>– Őszike, én szeretem magát…</p>
<p>A leánykának egy könnycsepp szivárgott a pillájára.</p>
<p>– Őszike ne féljen a dicsőséges nagy természettől, a mely magát
az én páromul jelölte ki… Kövesse szive szavát. Mit mond a
szive?</p>
<p>– Oh…</p>
<p>– Hát majd megmondom én maga helyett. <span class=
"pagenum"><a name="Page_16" id="Page_16">-16-</a></span> A szive
azt mondja, hogy nézzen a szemembe s tegye kezembe kezét.
Kitaláltam?</p>
<p>A leány mély lélekzetet vett, a gyönyörűség terhe, mely szivére
nehezedett, szárnyra kerekedett.</p>
<p>– Igen, – mondta határozottan, de még igen halkan. Fejmozdulata
azonban, a melylyel a férfi felé fordult, már bátor volt és
elfogulatlan. Csak a kezével nem tudta, mit csináljon. Úgy érezte,
teljesítenie kell a férfi kérését, de hogy tegye kezét az övébe,
mikor annyian voltak a szalonban. Szűzies zavara teljesen elmúlt,
hajlandó lett volna már egyébre, többre is, bármit megtett volna a
férfi <i>parancsára</i>, ha egyedül vannak… Így csak mosolygott,
bocsánatot kért fényes szemével s fejecskéjét többször meghajtotta:
igen, igen.</p>
<p>A szerelmes férfi közelebb húzta székét az övéhez, hogy meg ne
hallják a szavát:</p>
<p>– Őszikém, érzi, hogy a páromnak született?</p>
<p>A leányka feléje hajolt.</p>
<p>– Érzem, oh igen.</p>
<p>– S akar-e a feleségem lenni?</p>
<p>– Csak a magáé, másé sohasem…</p>
<p>A párbeszéd megakadt egy pillanatra, a leány keble csendesen
hullámzott, a férfié a levegővel küzködött. A természet elintézte
volt fajfentartó munkáját, összekapcsolta a két egymásnak teremtett
lény szivét, következett az élet szava: a mámor után a kötelesség,
a megfontolás árnyai. A leány nem érzett immár semmi felelősséget,
az ő szeméről nem oszlott el a rózsaszin köd; a férfinak ellenben
attól <span class="pagenum"><a name="Page_17" id=
"Page_17">-17-</a></span> viharzott a keble: felelőssége tudatában
le kellett szállania a felhőkből a földre. Nagyon komollyá
lett.</p>
<p>– Erzsike, – kezdte inkább az udvariasság, mint a szerelem
hangján, – köszönöm, hogy boldoggá tett.</p>
<p>A leány nem állotta meg, hogy szavába ne vágjon.</p>
<p>– Oh, én is köszönöm, nagyon.</p>
<p>– Ám, – folytatta a férfi, – tudja-e, hogy én szegény
vagyok?</p>
<p>– Én is az vagyok, – mondta Őszike szinte büszkén. Ragyogott a
szeme, hogy a gazdagság nem emel válaszfalat közéje s a szeretett
férfi közé.</p>
<p>– Az szerencse, – jegyezte meg Zádor Miklós, – a baj abban
rejlik, hogy várnunk kell egymásra, míg annyi jövedelemre teszek
szert, a mennyiből gond nélkül megélhetünk.</p>
<p>– Oh, nekem nem kell sok…</p>
<p>– Nekem semmi. De ha mi igénytelenek vagyunk is, az élet
követelő. És én azt nem akarom, hogy kifogjon rajtunk, hogy hozzánk
férjen apró piszkosságaival. A szegénység rút dolog, a mi
esetünkben legalább az és én széppé akarom tenni a maga életét,
szebbé, mint valaha volt, tartalmasabbá, fenségesebbé, mint a
milyennek a közönséges halandók elképzelik… Erzsike, – végezte
szavait a férfi, – vár-e reám, míg kiküzdöm a jövőnket?</p>
<p>A leányka láthatólag meg volt riadva; a vallásos könyvekből nem
úgy tanulta ő a szegénység erkölcstanát, mint a milyennek az ő
eljegyzett <span class="pagenum"><a name="Page_18" id=
"Page_18">-18-</a></span> párja föltüntette. De azért engedelmesen
meghajtotta fejét.</p>
<p>– Úgy lesz, a hogy maga akarja, én várok bármeddig is.</p>
<p>Megkönnyebbítő sohaj tört ki a férfi örvényes kebléből.</p>
<p>– Köszönöm, – mondta meleg, mély hangon, – s bízni fogok magában
örökké, de azért – tette hozzá áhítatosan, – arra kérem, tegyük le
a kölcsönös hűségi esküt egymásnak, mert ki tudja, mily nagy
szükségünk lesz a hit erejére.</p>
<p>– Esküszöm, hogy hű leszek magához, – esküdött a leányka,
hirtelen elsápadt arczát az égnek emelve.</p>
<p>– Én is esküszöm, zúgta rá a férfi, fejét alázatosan
meghajtva.</p>
<p>Majd titokban, észrevétlenül a leány keze után nyult s
rákulcsolta hatalmas ujjait.</p>
<p>– Holtomiglan, – susogta.</p>
<p>– Holtomiglan holtodiglan, – lehellte a szép leány, királynéja a
társaságnak s mialatt keze görcsösen összefonódott a
vőlegényéjével, székéből lassan fölemelkedett.</p>
<p>A férfi észrevette, mint vivódik torkát égető könnyeivel, de még
nem eresztette egy pillanatra.</p>
<p>– Őszikém, – kérte – ez a mi eljegyzésünk titokban maradjon.</p>
<p>– Titokban marad…</p>
<p>A férfi erre eleresztette a leány kezét.</p>
<p>– Áldja meg az Isten, – bucsúzott el tőle, – ezentúl kevesebbet
fogunk találkozni, mert senkinek sem szabad sejtenie sem, hogy
egymáséi vagyunk és mert… mert most már dolgoznom <span class=
"pagenum"><a name="Page_19" id="Page_19">-19-</a></span> kell
magáért, törekednem, küzdenem, meg kell kisérlenem a lehetetlent
is, hogy elérhessem a lehetőt…</p>
<p>Őszike valahogy beosont az öltözőbe, hogy kisirja magát. Zádor
Miklós búcsút vett a társaságtól s egyenesen hazament…</p>
<p>Ettől kezdve szinte titokzatos életet élt a közkedvelt
társaságbeli gavallér. Nagyritkán fordult meg a szalonokban, az
utczán is alig lehetett látni, a mi bőséges okot adott mindenféle
találgatásra, de az igazi nyomra hónapokig senki sem jött reá…</p>
<p>Erzsike vőlegénye kérésére folytatta a farsangolást. Minden
hónapban legföljebb kétszer találkozott Miklóssal s annak
szuggeráló akaratából úgy össze tudta szedni lelki erejét, hogy
érzéseit vele szemben sem árulta el a társaság előtt. Víg volt és
kedves mindenkihez. A várás nem esett terhére, hiszen a gondolata
szabad volt, képzeletében folyton együtt lehetett a férfival, a kit
szeretett. A lemondás és a távolság nemhogy csökkentette volna, de
még fokozta, valóságos rajongássá emelte szerelmét, a melyről
kettőjükön kívül senki sem tudott a világon, még édesanyja sem…</p>
<p>Természetes, hogy annál szabadabban közeledett hozzá Csábrágh
Ödön gróf (a társaság inkább Edmund néven szólította), a ki a
farsang végefelé érkezett Budapestre s nemhogy ismerős lett volna a
viszonyokkal, de úgyszólván karakterisztikus faji jegyeit is
lehányta Párisban, Londonban és a kongo-négerek között; négy éve
nem volt otthon, most is csak két hétre <span class=
"pagenum"><a name="Page_20" id="Page_20">-20-</a></span> jött haza.
De Őszike úgy lebűvölte hirtelenében, hogy rókavadászatot,
kokottot, vizilovat felejtve, esze ágába se jött többé, hogy
világgá kóboroljon: elhatározta, hogy örökös fészket rak magának a
hazai rögön. Annál sokkal hiúbb volt, mint hogy kételkedhetett
volna hódítása sikerében, joggal pedig, mert alapjában kitünő férfi
volt, pompás megjelenés, műveltség és lélek dolgában is alig akadt
párja a társaságban, de ettől eltekintve, egy királyi vagyon
birtokosa volt s mint ilyen, nem ismert sem akadályt, sem
lehetetlenséget; nemcsak itthon, de az idegenben is azt
tapasztalta, hogy csak akarnia kellett, minden vágya mindig
teljesült. Nem is udvarolt Őszikének úgy, mint egy sablonos
szerelmes, nem szépelgett neki s nem tetszelgett előtte (e
tekintetben hasonlított Zádorhoz), inkább csak enyelgett, mulatott
vele, mint valami gyönyörű játékszerrel. A leánykának ilyenformán
sejtelme sem lehetett arról, hogy komoly szándékai vannak vele; ezt
ő csak akkor tudta meg, midőn édesanyja a boldogságtól
pipacsvörösen közölte vele a bevégzett tényt:</p>
<p>– Épen most ment el tőlünk Csábrágh és megkérte a kezedet.</p>
<p>Őszike szinte megdermedt a csudálkozástól. Kapkodott a szó
után:</p>
<p>– Én Istenem, ezt nekem sejtenem sem lehetett…</p>
<p>Beleesett egy székbe s anyjára meresztette riadt tekintetét. Az
csak vihánczolt, mintha csiklandozták volna. <span class=
"pagenum"><a name="Page_21" id="Page_21">-21-</a></span></p>
<p>– Ne ijedj meg, csacsika, – mondta össze-vissza ölelgetve a
<i>drága kincset, borzadályos</i> nagy szerencse ért, igaz, de
attól még nem muszáj elájulni.</p>
<p>– De mama, mama, – ódozkodott a leány anyja csókjaitól
(egyszerre oly frivolnak tetszett neki szüléje beczézése), – oh,
mama, nem lehet itt szó szerencséről, én – jelentette ki némi
önmagával való küzködés után, – én nem lehetek a Csábrágh gróf
felesége soha.</p>
<p>A leányka szavaitól sem lett volna szükséges elájulni, de a
mamácska megtette. Ismerte leánya határozott jellemét: a
kijelentéséből föléje tornyosuló nehézségek s komplikált kilátások
úgy megnyomkodták a szivét, hogy elfelejtett lélekzeni. Az angolsó
szerencsére hamarosan segített rajta. A kanapé sarkából (oda ájult
ugyanis) úgy felugrott emez angolsótól, mint valami gummilapda;
elevenebb lett, mint valaha volt.</p>
<p>– Megőrültél, te leány, – támadt rá a remegő kis teremtésre, –
vagy csak gonosz tréfát űzöl velem?</p>
<p>– Nyugodjék meg mama, oh, nyugodjék meg!</p>
<p>A dáma megragadta lábaihoz boruló leánya karját s szinte
fellökte a levegőbe.</p>
<p>– Ne térdelj előttem… Engedelmeskedni fogsz: Csábrághot
<i>lehetetlen</i> visszautasítanod… <span class="pagenum"><a name=
"Page_22" id="Page_22">-22-</a></span></p>
<div class="chapter">
<h2>II. Két édestestvér.</h2>
</div>
<p>– Megint aludtál, Őszi?</p>
<p>Erzsike felült a függőhálóban s tenyerébe hajtotta fejét.</p>
<p>– Nem tudom, mi van velem? – mondta kis hugának. – Mindjárt
elbággyaszt a meleg.</p>
<p>Margitka megcsóválta fejét s a kezében levő virágcsokorral
orroncsapván Pikit, a ki ott szükölt a lába előtt, leült egy kerti
székbe, szemben a nénjével.</p>
<p>– Nem a hő bággyaszt el téged, hallod-e.</p>
<p>– Mi egyéb?…</p>
<p>– Hogy mi? Hát majd megmondom neked, ha olyan testvér vagy, hogy
titkolódzol előttem: egész éjszakákat nem alszol. Dadus is tudja, a
missz is, a kertészbácsi is, még a kuvikok előtt sem titok a dolog:
ott vicsognak egész éjjel a kivilágított ablakod alatt.</p>
<p>– Nem tehetek róla: kerül az éjjeli álom.</p>
<p>Margitka toppantott a lábával.</p>
<p>– Igen, de miért kerül? Mert nem akarsz a lelkeden könnyíteni.
Kevély vagy: magadba fojtod minden <i>mérgedet</i>.</p>
<p>A nagy leány a kicsire emelte bágyadt, lázas szemét.
<span class="pagenum"><a name="Page_23" id=
"Page_23">-23-</a></span></p>
<p>– Oh, Margitka, nem vagyok én sem kevély, sem mérges… Ne bánts
engemet…</p>
<p>– De bántlak, – s egyszeribe csukló zokogás fakadt fel a kis
Margitka melléből, – bántlak, mert nem szeretsz… nem akarod a
titkodat rám bízni, pedig én tudnék rajtad segíteni… Én nem vagyok
olyan jámbor, mint te, – hüppögte, – én kikaparom annak a szemét, a
ki neked fájdalmat akar okozni.</p>
<p>Erre megvonaglott az Őszike íves ajka is.</p>
<p>– Margitka, ülj ide mellém.</p>
<p>A kislány odadobta magát a hálóba nénje mellé s átölelte a
nyakát.</p>
<p>– Szeress, Őszim, én oly szerencsétlen vagyok miattad.</p>
<p>Most már sirtak mindketten, egymás keblére borulva,
csendesen…</p>
<p>– Nem segíthetnél te rajtam, Manczikám, még ha mindent
elmondanék is neked, – állította Őszike, szemét törülgetve, – pedig
én mindent neked sem mondhatok el.</p>
<p>Az energikus kis bakfis egyszeribe beszüntette, (szétmorzsolta
öklével) könnyeit s újból elkezdett erélyeskedni.</p>
<p>– Nekem untig elég az, a mit tudok. Nem is kérdem tőled, hogy
kibe vagy szerelmes, – mert az biztos, hogy valakinek örök hűséget
kellett esküdnöd, különben nem lehetnél ilyen boldogtalan, –
mondom, nekem dosztig elég, hogy azt a <i>csámpás</i> Csábrághot ki
nem állhatod… Pedig szép ember, – tette hozzá, hegyes
nyelvecskéjével csettintve, – az igazságot meg kell mondani.
<span class="pagenum"><a name="Page_24" id=
"Page_24">-24-</a></span></p>
<p>Őszike nagyon elkomolyodott.</p>
<p>– Ha mindent tudnál is, mit érnél vele?</p>
<p>– Mit? – vágta ki Margitka, korához képest túldomború mellét
öklével veregetve. – Hát azt hiszed, magam vagyok a házban a
pártodon? Ott van a dadus, a kertész, a kulcsár bácsi, Mihály, a
komornok, az egész cselédség, még miss Simson is, – minden sértését
megbocsátom neki érte, – az egész világ melletted van, apát s mamát
kivéve… hát ezek mind segíteni fognak nekem.</p>
<p>– Miben? – kérdezte Erzsike fásultan.</p>
<p>A kis leány felszökött ültő helyéből s nénje elé állott,
szörnyen buzogott benne a lelkesedés.</p>
<p>– Ide figyelj, Őszi… Én megmentelek téged, csak azt mondd meg
nekem, hogy mivel puhítottak meg apa és mama. Az valami nagy dolog
lehetett, mert egy egész hónapig ellent tudtál nekik állani, még a
mama ájulásai sem imponáltak neked, oszt egyszerre csak beadod a
kulcsot, összenyikkansz, mint valami gyáva nénike, mintha nem is
volnál Romhányi leány… Mondd, – parancsolta a kis leány a nagynak,
– miféle szörnyűségekkel hathattak reád?…</p>
<p>– Azt neked nem szabad elmondanom…</p>
<p>– Nekem nem? Hát kinek?</p>
<p>– Senkinek.</p>
<p>Margitka belevágott a levegőbe.</p>
<p>– Bolond beszéd! Ha nem kimélnélek, azt mondanám, hogy csacsi
vagy… Ki vele.</p>
<p>Őszike, a helyett, hogy megneheztelt volna reá, önfeledt
elragadtatással nézte kis hugát, a <span class="pagenum"><a name=
"Page_25" id="Page_25">-25-</a></span> mint előtte állott,
erőteljes karcsú bokájú lábacskáját megvetve, kipirult arczczal,
csillogó szemmel, a melyből egész bátor kis lelke kisugárzott azzal
a szeretetkincscsel együtt, a melyet szilaj, nemes kis szivében az
ő számára tartogatott… Egy ideig némán gyönyörködött a pompás
gyerekben, majd végkép elérzékenyedett, felállott s kitárt karral
közeledett feléje. Az keblére vetette magát, görcsösen átfogta
nénje nyakát, de nehogy kizökkenjen a kerékvágásból, amelybe
<i>beledolgozta</i> magát, folyton kárpálta nénjét,
tekintélyeskedve kisanyásan:</p>
<p>– Jaj, te nagy csacsikám, rosz kis testvérkém, ki látott már
ilyet!… Illik az, magát ennyire elhagyni… Hát senkisem szeret
téged?…</p>
<p>A végén kirántotta magát nénje ölelő karjából s még
kiméletlenebb hangnemben folytatta a szidást:</p>
<p>– Gyónni fogsz nekem, Őszi. Kiveszem belőled az igazságot, ha
addig élek is. Holnap itt lesz a vőlegényed, addig mindent
megtudjak, különben leveszem rólad a kezemet… Nem szólsz? –
folytatta a szenvedelmes kis bakfis, hallgató nénje vállára téve
kezét. – Jó, hát ne beszélj, csak bólints. Igent vagy nemet.
Kitalálok én mindent magamtól is. Csak ne czáfolj meg, ha a helyes
nyomon járok, mert az már majdnem hazugság lenne, már pedig mi
Romhányi leányok vagyunk… Jól van, – végezte szavait, – ha önként
nem teszed meg szeretetből, majd kiszedem én belőled a titkodat
szigorral. <span class="pagenum"><a name="Page_26" id=
"Page_26">-26-</a></span></p>
<p>Elhallgatott. Fájt neki a szenvedés, a mely nénje arczáról
lerítt s melyet nyilván az ő erőszakossága okozott. Mindegy,
gondolta magában, az operáczió is fáj s mégis üdvös dolog… Föltette
az első kérdést:</p>
<p>– Nem azzal vett le mama a lábadról, hogy meghal, ha nem leszel
a csámpás Csábrághé? Nem mondta, hogy szivbajos s már ugyis csak
egy pár hónapig tart az élete?</p>
<p>Őszike hallgatott.</p>
<p>– Tehát úgy van, – konkludált a kis kínvallató. – Pedig –
folytatta – egy szó sem igaz az egészből, mama olyan egészséges,
mint a makk, az, hogy ájulni tud, mitsem bizonyít, azt, ha jól
esik, én is megtanulhatom, gyakorlat dolga az egész…</p>
<p>Őszike hugára emelte feddő tekintetét.</p>
<p>– Ne bántsd szegény mamát; nem tehet róla, hogy oly nagyravágyó…
Ő csak jót akarhat nekünk.</p>
<p>– Pszt, – hallgattatta el Margitka nénjét, – mondtam, hogy te ne
beszélj. Te csak bólints, Őszim, majd én csevegek.</p>
<p>S tovább csevegett.</p>
<p>– Apa bizonyára azzal gyakorolt rád pressziót, hogy szegények
vagyunk; hogy van egy csomó váltója, a mit nem tud kifizetni, dobra
kerül a kastély birtokostól, ha meg nem erősíted a hitelét ezzel a
házassággal. Nem lesz hozományunk, éhezni fogunk… Jól beszélek?</p>
<p>Erzsike ismét hallgatott.</p>
<p>– Egyszóval ezt is eltaláltam, – mondta Margitka s büszkén,
nagyosan fölvetette fejét. <span class="pagenum"><a name="Page_27"
id="Page_27">-27-</a></span> – Elég szomorú, hogy így van, – tette
hozzá. – Miért tartanak apáék ilyen nagy háztartást, ha nem telik?
A ki szegény, ne járjon négylovas hintón, ne tartson Budapesten
3000 forintos lakást, ne kaszinózzék, ne adjon bálokat a világba…
Becsületemre mondom, – hadarta, – hogy lekivánkozik rólam ez a 300
koronás battisztruha is, mikor neked kellene megfizetni az árát a
szived vérével. Borzasztó csak rágondolni is.</p>
<p>Őszike mohón szívta magába a kisleány kiméletlen igazságait, de
olyan volt a galambszive, nem tudott vádolni senkit, mindenkit csak
mentegetett. Összetette kezét, úgy kérte kis hugát:</p>
<p>– Ne itéld meg szegény jó apát, hisz annyi gondja van.</p>
<p>– Úgy, – fakadt ki a kislány. – S a te boldogságod árán
meneküljön a gondjaitól! Szép lenne! A gyermekeknek kötelességeik
vannak szüleik irányában, – jelentette ki szavaló hangon, – de a
szülőknek is vannak kötelességeik gyermekeikkel szemben…</p>
<p>– Elég! – vágott Őszike a szavába. – Mit akarsz még?</p>
<p>– Semmit. Most már mindent tudok, a mire szükségem van.</p>
<p>– S mi hasznod belőle?</p>
<p>– Az, – vágta ki a kislány s toppantott a lábával, – hogy
beszélni fogok a csámpás Csábrághoddal. Ha te nem birtál apáékkal,
vele majd elbánok én.</p>
<p>– Mit akarsz? <span class="pagenum"><a name="Page_28" id=
"Page_28">-28-</a></span></p>
<p>– Leszidom. A becsületére appellálok, a szivére… elmondom neki,
hogy meg fogsz halni, ha a felesége leszel, egyszóval leszidom…
Elvégre – jegyezte meg csendeskén s kissé pirulva, – nem karaib
indiánus ő sem, hogy ne lehessen a szivéhez férni… Sőt inkább –
motyogta szinte szégyenlősen, – azt hiszem, hogy alapjában véve
úgynevezett nemes férfiú, szépnek mindenesetre igen
<i>csinos</i>.</p>
<p>Szomorú Őszike végighallgatta csacska hugocskáját, de csak
azért, mert a csudálkozástól szinte megállott az esze. Annyira
gyermeknek tartotta Margitkát a családban mindenki, ő is, hogy
képtelen volt annak a megitélésére, vajjon hiszi-e, a mit mond,
vagy csak a levegőbe csicsereg, mint valami bánatos pintyőke, nem
meggyőződésből, hanem mert épen jól esik neki szomorút
csipognia.</p>
<p>– Tréfálsz, Manczika, – mondta félig megszeppenve, félig
neheztelőn, – ne tréfálj velem.</p>
<p>– Tréfál az ördög. Esküszöm neked, hogy miként Zrinyi Miklós,
végrehajtom nagy művemet.</p>
<p>– Oh, Manczi, Manczi!…</p>
<p>– Mit Manczi, – henczegett a kisleány. – Azért hogy én kicsi
vagyok, a mi az akarást és bátorságot illeti, sok naggyal nem
cserélek én. Azt hiszed, imponál nekem Csábrágh a millióival, ha
még akkora nagy mafla is.</p>
<p>Oly határozott volt a kisleány magatartása, hogy nénje
önkéntelenül is hinni kezdett a jóhiszeműségében. Csak annál jobban
megijedt a szándékától, a melynek jó sikerében egy pillanatig sem
tudott bizni. <span class="pagenum"><a name="Page_29" id=
"Page_29">-29-</a></span></p>
<p>– Nézd, Margitka, kezdte eszelni kis hugát, – sohasem fogom
neked testvéri buzgóságodat elfelejteni. Áldjon meg érte az Isten,
a kitől mindnyájunk sorsa függ, – én is rábiztam a magamét, – de
gondold meg, mit érhetsz el vele, ha vőlegényemmel beszélsz.
Kinevet. Mamáékkal szemben meg csak sulyosbítod a helyzetemet, a
magadét is. Aztán meg – folytatta hevesen megrázva büszke kis
fejét, – úgy látom… azt vettem ki a beszédedből, hogy a cselédséget
is bele akarod ebbe a szomorú dologba ártani… A kertészről
beszéltél, meg a Simsonról… Ne alázz meg, kérlek, ennyire… ne tégy
nevetségessé…</p>
<p>A kislány fölényesen mosolygott.</p>
<p>– Ne félj, nem fog a sor a cselédségre rákerülni. Őket én csak
tartaléknak tartogatom, a Csábrágh szivét én fogom megpuhítani
magam, a misszék csak a kegyelemdöfést adják meg neki, azt is csak
akkor, ha okvetetlenül muszáj.</p>
<p>Őszikének módfelett sértette női büszkeségét, hogy kis huga
csupa szeretetből így elposványosítani szándékozik az ő bánatát.
Megragadta a kislány kezét.</p>
<p>– Ha szeretsz, egy lépést sem teszel az érdekemben, mert
hiábavaló minden… Én – folytatta némi önmagával való vivódás után,
– magam akarom a sorsomat intézni… ha már reákényszerítettél, meg
mondom neked: határoztam is. Megesküdtem, hogy nem leszek a
Csábrágh felesége. Csakhogy én egész más módot választottam, hogy
megszabaduljak tőle… mindent előkészítettem, – jelentette ki
kínosan <span class="pagenum"><a name="Page_30" id=
"Page_30">-30-</a></span> vergődve, – hogy eskümhöz hű
maradhassak…</p>
<p>Most a kisleányra került a csudálkozás sora.</p>
<p>– Határoztál, Őszike? Te, Őszike? A ki olyan szelid vagy, mint
egy angyal… Jó, hát mit határoztál? Meg fogsz szökni? Vagy az oltár
előtt egy harsány nemet fogsz kivágni igen helyett, mint az
egyszeri regénybeli menyasszony? Hát mit határoztál: felelj.</p>
<p>Sötét biborszint váltott az Erzsike arcza. És nem tiltakozott a
huga szavai ellen, nem tudott. Lehajtotta fejét és sirt, zokogott
keservesen.</p>
<p>Margitka legott megértette könnyeit s maga is sirva fakadt.</p>
<p>– Nem fogsz megszökni, Őszim, édes, – hüppögte. – Az nem neked
való… Olyan szelid angyalkának!… Örök életedre nyomná a szived… Én
megmentelek… Meglátod, hihetetlenül erős vagyok…</p>
<p>Piki megsokallta a nővérek siránkozását, elvakkantotta
magát:</p>
<p>– Baff! Ne komédiázzatok, hanem örüljetek az életnek, mint én
la, habobobod, bujujuju, kaff!</p>
<p>Miss Simson, a finishing governess is megjelent a szemhatáron,
rengeteg okkersárga műkontyával s hegyes orrával, a mi mindig tele
volt náthával.</p>
<p>– Halloh, huhu! – recscsentett bele a park bokraiba, mert
rövidlátó szemével nem tudta fölfedezni tanítványait. – Elsbeth,
Margaret, huhu! <span class="pagenum"><a name="Page_31" id=
"Page_31">-31-</a></span></p>
<div class="chapter">
<h2>III. A «gyermek» kiérdemli a hosszú ruhát.</h2>
</div>
<p>Csábrágh gróf márczius 10-ikén jegyezte el Romhányi Erzsébet
Mária Anna Theodora grófnőt, s esküvője napjául junius 20-ikát
tűzte ki. Hogy ezen a napon esküdtek az ő szülei is.</p>
<p>Romhányi Guido grófné, született Sonderhausen Livia Antonia
komtessza még ennek a rövid terminusnak is szivesen elcsikkantotta
volna a felét. Livia Antonia mama a pesszimista dámák közé
tartozott, képzelete váltig rémképeket pingált reményei ködfalára.
Jelen esetben volt is oka rá bőven, mert a menyasszony bizony nem
volt kezes, legalább húsz ájulásába került, míg meghódolt az ő
hadseregeken keresztülgázolni képes akaratának s beleegyezését adta
a házassághoz. S mit ér az ilyen kierőszakolt beleegyezés?
Semmiesetre sem lehet őszinte. E leányt pillanatra sem lehetett
vőlegényével magára hagyni, nehogy visszakérhesse tőle adott
szavát. A mamának «hat sárkányt kell helyettesítenie», hogy végkép
nyélbeüsse leánya házasságát, ezt a <i>szörnyű szerencsét</i>, a
minél nagyobb soha Romhányi leányt nem ért… Igazában azonban nem
hat, de tizenkét sárkányt helyettesített a mama. Őszintén
<span class="pagenum"><a name="Page_32" id=
"Page_32">-32-</a></span> szólva, benne laktak a sárkányok; hat
közülök a már türelmüket vesztett házi hitelezőket fékezte meg,
ügyvédekkel pertraktált s a cselédséget szedte ránczba; a másik hat
az ősi kastélynak feküdt neki: újra tapétázta, parkettirozta a
szobákat, tükörüvegeket vágatott az ablakrámákra, új butorokat
szerzett be, kályhákat rakatott, vakoltatott, pingáltatott,
vizvezetéket s aczetilénvilágítást vezettetett be a kastélyba,
tánczlépésekre tanította a belső cselédséget, fegyelmezte a misst,
a ki tizszer annyit beszélt, mint a mennyi illett, kordában
tartotta Margitkát, (megtiltotta neki az ugráló járást) s – last,
but not least – őrizte a kincset, a melyből a család friss
kölcsönök kieszközlésére, veszedelmes lékek kitömésére rendelkezési
alapokat fog a maga számára kikerekíteni.</p>
<p>A mama nem volt gonosz, csak hihetetlenül korlátolt és minden
arisztokratikus mókája mellett igen közönséges. Semmi szégyelleni
valót nem látott abban, hogy családja megélhetését édesleánya szűz
harmatteste árán jövendőbeli veje jövedelméből csapolja ki valami
előre meg sem határozható intrikával vagy ezentúl fölfedezendő
jogczimen. Szerelmi magaslatokra sohasem tudott idomított lelke
felröppenni: szentül meg volt róla győződve, hogy leánya vonakodása
a brilláns házasságtól ostoba <i>bakfisfaxni</i>, a mit később ő
maga fog legjobban röstelleni; az ő energiája ellenben, a melylyel
gyermeke szivét beletörte a családi közérdek békójába, anyai erény,
valóságos hősiesség. Föltétlenül hitt leánya jövendő boldogságában,
<span class="pagenum"><a name="Page_33" id=
"Page_33">-33-</a></span> mert nem tudta elképzelni a
boldogtalanságot a milliók országában.</p>
<p>Guido gróf?… Hát ő nem számított. Se most, se soha. Guido
grófnak két keze és két lába volt, mint minden rendes embernek, de
penzióba voltak téve eme végtagjai is. Az eszét meg pláne végkép
beszüntettette vele erélyes dámája, a Sonderhausen.</p>
<p>– Hallgass, Guido… Te ahhoz nem értesz, Guido… Az az én dolgom,
Guido.</p>
<p>Guido amúgy sem igen volt a tettek akrobatája, mindent ráhagyott
feleségére.</p>
<p>– Igen, édesem… Úgy lesz jól, a hogy te akarod, drágám…</p>
<p>Roszúl lett minden az asszonyi kormány alatt, tönkrepusztult a
6000 holdas uradalom, a jövedelem szétfolyt a gyűrűs német újjak
között, de azért nem mukkant Guido akkor sem, mikor ügyvédje
nyiltan megirta neki: pro primo, hogy nem tud több pénzt szerezni,
pro szekundo, hogy egy évnél tovább nem képes a birtokot tartani,
nyakára másztak a hitelezők… Guido ebben a kritikus pillanatban sem
csinált egyebet: átadta az ügyvéd levelét drága feleségének,
mondván:</p>
<p>– Tessék, édesem, csináld.</p>
<p>A korlátolt dáma nemhogy ironiának vette volna férje
czinizmusát, de még meg is dicsérte őt érte.</p>
<p>– Légy nyugodt, Guido, – mondta, – majd rendet csinálok én azok
között a <i>hiénák</i> között.</p>
<p>Még nem tudta, hogyan fog a hiénák között rendet csinálni, de
legott rájött, midőn Csábrágh <span class="pagenum"><a name=
"Page_34" id="Page_34">-34-</a></span> megkérte leánya kezét… A
hiénákat csakugyan sikerült a fényes házasság kilátásával kuczkóba
szorítania. Minden vonalon megkapta a szükséges moratoriumot, sőt
még pénzt is szerzett egy lókereskedőtől, a ki Csábrágh gróffal
üzleti összeköttetésben állott. De kellett is a baksis. A kelengyét
meg lehetett kapni hitelbe is, de a kastély már csakugyan igen
rozoga volt: a mesteremberek meg nem voltak hajlandók kontót
nyitni. Hát a grófné nyitotta ki nekik a bugyellárisát:
tizenhatezer koronát ölt bele a kastélyba a lókupecz pénzéből,
nehogy (szavaival szólván) kitörje lábát a drága vőlegény a
hepehupás padimentumon, vagy czúgot kapjon a rozoga ablakok
miatt…</p>
<p>Csábrágh minden héten egy látogatást tett menyasszonyánál, a
mely két napig tartott. Szerencsére sohasem tovább, mert azt már
nem birta volna ki a grófi mama. Így is annyira kimerült a fogadás
előkészületeitől, a cselédek stilszerű bedrillirozásától, a pazar
sziveskedéstől s a lányőrzésben, hogy mire az értékes vendéget
szállító kocsi kirobogott a kastély kapuján, már páhogni is alig
tudott, valamint a túltömött kacsa. Hiába volt nagy dáma, a még
nagyobb úrral való együttlét módfelett feszélyezte, valósággal
megizzasztotta, annyival is inkább, hogy neki kellett reperálni
férje <i>baklövéseit</i> is, a miket pedig ugyan szaporán követett
el a jó úr, a csirkeczombot például mindig kézbe vette (hiába volt
ötven milliója) a Csábrágh jelenlétében is…</p>
<p>… A Csábrágh gróf ötödik látogatása a <span class=
"pagenum"><a name="Page_35" id="Page_35">-35-</a></span> romhányi
kastélyban szombati napra volt bejelentve. Sándor, a parádés kocsis
a gummikerekes hintó elé ragasztotta az új négy lipicait, a
melyeket a grófné a vőlegény tiszteletére vett s megkerülve vagy
háromszor a kastélyudvar rondóját, kihajtott az állomás felé, a mi
Romhánytól jó félórai távolságra esett.</p>
<p>Alig fordult ki a kocsi a kapun, Margitka, miként a forgószél
kiviharzott a kastély balszárnyából, a hova miss Simsonnal együtt
internálva volt az egész Csábrágh kampány idejére, mert a mama azt
tartotta, hogy <i>kamasz</i> leányoknak <i>nagy</i> vendégek előtt
nem igen illik mutatkozniok.</p>
<p>Margitkának egy méter átmérőjű habos tüllkalap ékeskedett a
fején, nagyon csecsés volt a ruhája is, igen ki volt a kisleány
rittyantva. Simson guvernantösztönével megérezte, hogy védenczének
valami törvénytelenségben furkál a feje: a mennyire ócska lábai
engedték, a szökevény után vetette magát.</p>
<p>– Margaret! Come back, Margaret! You shall be punished, oh
Margaret. (Margit! Jőjjön vissza, Margit! Meg lesz büntetve,
Margit.)</p>
<p>Ám a kislány nem hajtott a szavára, csak szaladt, be a kertbe,
egyenesen István bácsihoz.</p>
<p>– Készen legyenek, kertész bácsi, – kérte az öreg cselédet. –
Úgy, a hogy betanítottam magukat. Vágják magukat ünneplőbe mind a
tizenegyen… Majd ha kell, hivatni fogom magukat.</p>
<p>Azzal, be sem várva öreg István válaszát, <span class=
"pagenum"><a name="Page_36" id="Page_36">-36-</a></span> tovább
szaladt, mert már igen nyomában volt a missz.</p>
<p>– Margaret! Stop, Margaret! I go with you, little devil. (Álljon
meg, Margit, magával megyek, kis ördög.)</p>
<p>– Have no time (nincs időm), – telefonált vissza futtában
Margitka s átszökdösve az útjába eső virágágyakat, keresztül
nyargalt a parkon toronyirányában, az arra kanyarodó országút
felé.</p>
<p>A missz halálmegvetéssel utánna. Persze sohasem érte volna utól
a zergelábú kis szökevényt, ha az meg nem könyörül rajta s meg nem
áll.</p>
<p>– Jőjjön hát, missz, magammal viszem.</p>
<p>– Hová? – kérdezte a vén leány elfúlva s bordáit tapogatva, hogy
a szaladástól nem lyukadt-e ki valahol.</p>
<p>– Sétálni, dear missz.</p>
<p>– Az országútra?</p>
<p>– Oda drágám; igen szeretem szivni az országút porát.</p>
<p>– Különös passzió, – jegyezte meg az angolna (Margitka így
nevezte a misszt háta mögött), de nem ellenkezett az akaratos kis
teremtéssel, nyelt egyet és utánna czaflatott. Csak később jutott
eszébe, hogy nini, hiszen tilosba engedi védenczét. A kocsi az
országúton fog visszatérni a gróffal; a gróf meg fogja őket látni,
a mint a piszkos úton a parasztszekerek között bukókálnak s furcsát
fog gondolni róluk, az egész családról. A madamot, értesülvén a
kalandról, a guta fogja megütni; a madamot <span class=
"pagenum"><a name="Page_37" id="Page_37">-37-</a></span> okvetlenül
meg kell mentenie bármi áron is.</p>
<p>– Stop, Margaret, nem engedhetem meg, hogy az országúton
sétáljon.</p>
<p>– Nekem arra van <i>snájdom</i>, – durczáskodott Margaret s még
jobban kinyújtotta lábát.</p>
<p>– Ne használjon ilyen közönséges kifejezéseket… Hiába van
<i>snájdja</i>, befordulunk az akácz-alléba, ott szebb séta
esik.</p>
<p>– Papperlapapp.</p>
<p>– Már megint! Maga egy borzasztóan neveletlen leány, sirni
szeretnék, ha arra gondolok, hogy én neveltem magát.</p>
<p>Margitkának felülkerekedett a jó szive.</p>
<p>– Nyugodjék bele, dear missz, más még annyit sem ért volna el
velem.</p>
<p>– De miért kapriczirozza magát a piszkos országútra? Nem
gondolta meg, hogy a kocsi erre fog visszajönni a gróffal, s hogy
engedelem nélkül nem szabad a szeme elé kerülnünk?</p>
<p>Margitka hirtelen elkomolyodott. Nem felelt. Csak ment tovább. A
missz könyörögni kezdett:</p>
<p>– Édes kis kedvenczem, tudja mily gyenge vagyok a maga
szeszélyeivel szemben, de az egyszer nem engedhetek. Kínos
helyzetbe hoz mindkettőnket, a mama talán elbocsát, ha megtudja
gyengeségemet s akkor nem látom többé az én kis báránykámat.</p>
<p>Margitkának igen szivére szállott a minden félszegsége mellett
is derék, jólelkű vén leány könyörgése. <span class=
"pagenum"><a name="Page_38" id="Page_38">-38-</a></span></p>
<p>– Oh, rosz vagyok, – fakadt ki maga ellen szinte sirva, – nagyon
jól tudom én azt, hogy infámisan rosz vagyok, de az egyszer nem
tehetnék máskép, ha jó lennék se… Bocsásson meg, oh miss, én le nem
térek az országútról semmi kincsért. Legjobb, ha hazamegy.</p>
<p>De ezt a tanácsot már a világért sem fogadta meg a jó missz.
Nagyokat nyögve versenyt szaladt védenczével, nem bánta már, ha
belehal is.</p>
<p>– Oh, mi lesz velünk? – jajgatta folyton. – Mit mond a
madam!</p>
<p>Egy jó óra hosszat gyalogoltak egymás mellett governess és
tanítványa. A missz még arra kérte a leánykát, bujjanak egy útszéli
fa mögé, ha felbukkan a kocsi a szemhatáron, de az nem biztatta őt
semmivel, csak ment előre elszántan, mindjobban elmerülve
gondolataiba.</p>
<p>Egyszerre csak elkiáltotta magát a missz.</p>
<p>– Az Istenért, jön a kocsi! Hamar a fa mögé? – S megragadta a
Margitka karját, hogy magával rántsa.</p>
<p>A felkavart porfellegben csakugyan láthatóvá lett a négy
lipiczai elmosódott körvonala, hovatovább hallható lett a nemes
állatok dübörgése s prüszkölése is. Egy pár pillanatra különös
izgatottság fogta el Margitkát, szinte megreszketett a teste, szeme
kigyúlt. A missz hirtelenében azt hitte, hogy roszúl lett.</p>
<p>– Mi baja az Istenért? – kérdezte ijedten, eleresztve a leány
karját.</p>
<p>Az összerázkódott, mint a kit mély álomból riasztottak fel s a
következő pillanatban már <span class="pagenum"><a name="Page_39"
id="Page_39">-39-</a></span> a régi volt. Büszkén megrázta
szőkelombos kis fejét, ajkán öntudatos mosoly játszadozott.</p>
<p>– Semmi, – vigasztalta meg a jó angolnát, – egy pillanatra
elvesztettem magamat.</p>
<p>Azzal meghimbálta csinos, telt csipejét, előrehajolt s
nekiszaladt az útároknak. De nem ugrotta át, egy lépésnyire az
ároktól összecsikkant a lába s angol jajkiáltással (vau!) a gyöpös
útpadkára tottyant.</p>
<p>– Au, vau! – kiabálta szemeit forgatva. – <i>Kificzamodott</i> a
lábam.</p>
<p>A missz melléje ugrott halálsápadtan s átkarolta a leánykát,
hogy talpra állítsa. Az azonban nem hagyta magát.</p>
<p>– Ne fogdosson, missz, úgyis hiába, a <i>kitört</i> lábammal
gyalog úgy sem mozdulhatok innen.</p>
<p>– Kitört! – jajveszékelt a missz. – Oh, Isten, mit vétettem
neked!… Kitört? – kérdezte lihegve, vagy kificzamodott?</p>
<p>– Nem tudom, – óbégatott Margitka, újját harapdálva, – csak
tegyenek kocsiba.</p>
<p>Az ám, a kocsi! Simson kisasszony egész elfelejtette a kocsit a
katasztrófától, pedig olyan közel volt már, hogy majd
elgázolta.</p>
<p>Sándor kocsis észrevévén, hogy valami rendetlenség történt a
dolgok folyása körül, ráhujjantott a lovakra.</p>
<p>– Hőhahő!</p>
<p>A fogat megállott. Csábrágh gróf menten kiugrott belőle s a
baleset (!) szinhelyére sietett. Margitkát csak akkor ismerte meg,
midőn egészen a közelébe ért. Arcza őszinte ijedt meglepetést
mutatott. <span class="pagenum"><a name="Page_40" id=
"Page_40">-40-</a></span></p>
<p>– Oh, kis Margit, maga az?… Mi történt magával? – kérdezte,
mialatt lehajolt a leánykához. – Megütötte magát?</p>
<p>– Igen, a lábam!… Azt hiszem, kificzamodott.</p>
<p>A fiatal gróf azonnal feltalálta magát. Köszöntötte a misszt, a
ki kezeit tördelve, egy kőkupacz előtt sirdogált.</p>
<p>– Felajánlom önöknek a kocsit, én meg, tekintve, hogy csak két
ülés van benne, majd gyalog megyek Romhányig.</p>
<p>No hát ettől az ajánlattól még talán jobban megijedt a jó
vénleány, mint védencze lábficzamától. Hogy miatta, az ő
<i>hibájából</i> – oh, biztosan így fogja mondani a grófné, –
gyalogosan kelljen ötven millió urának a kastélyba beállítania.
Nem, soha, inkább mindjárt meghal.</p>
<p>– Nem fogadhatom el, gróf úr, a kegyet, – hápogott, minden
szavát egy pukkedlivel kisérve, – hanem ha a kisleányt magához
venni méltóztatik…</p>
<p>A fiatalember kissé zavarba jött. Magához vegye a
<i>kislányt!</i> – morfondirozott magában, Margitkára nézve. – Nem
is olyan kicsi… Osztán meg mit csináljon férfi létére a
kificzamodott lábbal, ha Margitka követelni fogja tőle annak
helyrerántását. Biz ő az ilyesmihez nem ért… De különben is igen
elfogult lenne… Imádja a menyasszonyát, de ezek a finom, karcsú
bokák… hát azokra se nézhet bizonyos… bizonyos tisztelet
nélkül.</p>
<p>Azzal azonban rögtön tisztába jött, hogy mi az első kötelessége
a <i>sebesülttel</i> szemben. Bele <span class="pagenum"><a name=
"Page_41" id="Page_41">-41-</a></span> kell őt a kocsiba segítenie;
vagy ölben viszi őt odáig, vagy… egyszóval nem hagyhatja őt az árok
partján.</p>
<p>– Margitka grófnő, – szólalt meg könnyedén elfogódva, – engedje
meg, hogy mindenekelőtt a kocsihoz segítsem.</p>
<p>– Majd én, – vágott a szavába mohón a missz.</p>
<p>Margitka tiltakozott az ajánlkozása ellen.</p>
<p>– Maga nem, missz, maga elejt.</p>
<p>– Shoking! – motyogta magában a szegény ángolna, aztán behunyta
szemét, szakadjon hát reá, ha úgy van a sors könyvében megirva, az
ég boltozata.</p>
<p>Csábrágh gróf letérdelt a kisleányhoz s diszkrét gyöngédséggel
átkarolta annak karcsu derekát.</p>
<p>– Ölelje át a vállamat, Margitka s engedje át magát
teljesen.</p>
<p>A leányka átkarolta a férfi izmos vállát; elfogulatlanul
gyermekes őszinteséggel, de az átengedése iránti tanácsot már nem
fogadta meg. A helyett a fülébe súgta a grófnak ügyesen, hogy meg
ne hallja a missz.</p>
<p>– Komédia az egész, nincs nekem semmi bajom.</p>
<p>Csábrágh gróf meglepetésében egyszeribe eleresztette a leány
derekát.</p>
<p>– Ne áruljon el, – folytatta ez a sugdosást, ne eressze el a
derekamat. Beszélni akarok magával, négyszemközt, a mire otthon
nincs alkalom… Emeljen fel, öleljen át.</p>
<p>A fiatalember most már egészen odalett. Mit <span class=
"pagenum"><a name="Page_42" id="Page_42">-42-</a></span> akar vele
ez a kis ártatlanság, ez a kész asszonytestű gyönyörű gyermek, a ki
az ő izmos férfikeze érintésére annyit sem reagál, mint a kialakult
nő szeme egy pillantására. Mennyi ártatlanság! Mily megható lelki
tisztaság! Még maga kéri, hogy újból karolja át s szemét sem
sütötte le előtte, midőn eleget tett eme kérésének, inkább még
nevetett, halkan, hamiskásan kaczagott!</p>
<p>A sokat élt, de testileg-lelkileg épen maradt hitbizományos
úrnak bizony fölpezsdült a vére, midőn fölkarolta az üde, illatos
leánytestet.</p>
<p>– Ölben vigyem a kocsiba? – kérdezte a leánykát,
lelkiismeretében megilletődve. (Nem él-e vissza a leány
ártatlanságával? Gavallérdolog-e tőle, hogy meglett férfi létére
így összejátszik a gyermekkel?)</p>
<p>– Az nem szükséges, – válaszolt a leányka most már fenhangon
(ezt meghallhatta a missz). – Minek fárasztaná magát! Majd a
nyakába csimpeszkedem s elugrálok a kocsiig az <i>egészséges</i>
féllábamon is.</p>
<p>És akaratlanul elkaczagta magát, a mire a missznek végkép
fölfordult az esze. Sehogysem tudta védencze jókedvét kificzamodott
lábával okozati kapcsolatba hozni. Bolondot űzött volna belőle a
kis ördög? Csak tetette a ficzamot? Ürügyet keresett, hogy együtt
kocsikázhasson egy férfivel, a nénje vőlegényével?… Oh nem, –
nyugtatta meg magát, – ilyen gyanusításokkal nem sértheti meg az ő
szilaj, de áldott szivű báránykáját… hiszen előtte nőtt fel,
virágzott ki fönséges ártatlanságban, <span class=
"pagenum"><a name="Page_43" id="Page_43">-43-</a></span> még a
gondolatát is ismeri!… A kocsihoz lépett. Csábrágh gróf épen akkor
emelte volt Margitkát az ülésbe, midőn odaért.</p>
<p>– Dear count! (Édes gróf) – kérte összetett kézzel a még fel nem
szállott fiatalembert, – lassan hajtasson, vigyázzon reá.</p>
<p>Margitka elfordult, mert ismét nevethetnékje kerekedett. (Én is
azt akarom épen, hogy lassan menjünk.) A gróf ellenben épen hogy
nagyon is elkomolyodott.</p>
<p>– Legyen nyugodt, – dear miss, – egy angol gentleman sem
vigyázhatna rá jobban, mint én… Sajnálom – tette hozzá, – hogy
kegyednek gyalog kell mennie, talán…</p>
<p>A miss szavába vágott.</p>
<p>– Semmi esetre sem ülök fel, nem férünk el hárman, gyalog
megyek, adieu! – S már ment is.</p>
<p>Csábrágh udvariasan levette kalapját, aztán beszállott a
kocsiba, baloldalt Margitka mellé.</p>
<p>– Lassan hajtson, Sándor, – szólalt meg ez, mielőtt lovai közé
cserdített volna a kocsis…</p>
<p>A lovak elindultak lassú ügetésben, negédesen czifrázva a
tempót, ha már nem mehettek istenigazában a kedvük szerint. Egy
ideig hallgatagon ültek egymás mellett a koromfekete szakállas
férfi s a búzakalász hajú, kékszemű leány. Ez utóbbi, mintha
megfelejtkezett volna a komoly czélról, melyet kitűzött magának,
teljesen átadta magát a kocsikázás élvezetének, a melyben ritkán
részesült; végigdőlt a kocsipárnán kevélyen, nagyosan, de úgy
látszott, <span class="pagenum"><a name="Page_44" id=
"Page_44">-44-</a></span> maga is mulatott a pózán, mert
útitársának minduntalan a szemébe mosolygott.</p>
<p>Az komolyan viselte magát, a gyermek ártatlansága tökéletesen
távol tartotta attól, hogy holmi léha flirtölésbe bocsátkozzék.
Inkább igen vigyázott a <i>dekorumra</i> s nem viszonozta a leány
mosolyát.</p>
<p>– Haragszik? – kérdezte az, félreértve a korrekt férfi
komolyságát.</p>
<p>A gróf mohón tiltakozott a föltevés ellen.</p>
<p>– A világért sem, Margitka, ellenkezőleg…</p>
<p>A kislány kételkedve rázogatta fejét a rengeteg virágos kalap
alatt.</p>
<p>– Bizony haragszik maga rám, Csábrágh bácsi és ezen én nem is
csudálkozom, mert ugyan illetlen dolog, a mit én most elkövetek.
Hanem azért – kérte szomszédját, esdeklő két szemét karikára
nyitva, – azért, hogy elitél engem magában, fogja a pártomat
mamával szemben, a nélkül is igen ki fogok kapni.</p>
<p>– Nincs miért, Margitka. Maga nem követett el semmiféle
helytelenséget. Biztosítom: szemrehányást nem tehet magának a
mama.</p>
<p>Csábrágh meggyőződés nélkül, de szivből beszélt.</p>
<p>Margitka megfeszengett a kocsipárnán, mint egy fészkelő
madár.</p>
<p>– Köszönöm a vigasztalást, Csábrágh bácsi, – mondta, kissé
felcsúszott szoknyáját lesimítva.</p>
<p>A férfinak különösnek tetszett, hogy huszonhét éves létére
bácsizza őt egy nagy leány.</p>
<p>– Miért szólít bácsinak, Margit grófnő? Hiszen <span class=
"pagenum"><a name="Page_45" id="Page_45">-45-</a></span> sógorok
leszünk; szólítson egyszerűen a keresztnevemen.</p>
<p>Margitka szivből elkaczagta magát.</p>
<p>– Nojszen majd adna nekem a mama… Tudja, én még három évig
kislány maradok hivatalosan, de ma még effektive is az vagyok.</p>
<p>– Nem találom, Margitka. Hány éves maga?</p>
<p>– Tizennégy vagyok.</p>
<p>– Tizennégynek nagy, igen nagy; nem is láttam ilyen nagy
tizennégy éves leányt soha.</p>
<p>– Ez a raçe, tudja, a mi raçeunk. Apa legalább úgy mondja.</p>
<p>– Az ám, – hagyta helyben a férfi, le nem véve szemét a bájos
gyermekről, – ez a raçe; apának igaza van.</p>
<p>A kis leány hálásan nézett bele a férfi rátapadó szemébe, a
miért az úgy foglalkozott vele, mint csakugyan egy <i>nagygyal</i>.
Feljebb húzta lábát, hogy hosszabbnak tessék a félrövid
szoknyája.</p>
<p>Csábrágh észrevette s elértette igyekezetét; önkénytelenül
elmosolyodott.</p>
<p>De a kis leány is elértette a férfi mosolyát. Elszégyellte
magát, fülig pirult.</p>
<p>– Eh, – mondta, ismét kinyújtva lábacskáit, – hosszabb azzal
úgyse lesz ez a szoknya, majd hosszabra szabatom a következőt.</p>
<p>A férfinek kimondhatatlan gyönyörűséget okozott a kis bakfis
bájos közvetlensége, úgy mulatott rajta, hogy nem tudta jókedvét
visszafojtani, harsányan elkaczagta magát.</p>
<p>– Pompás kis leány maga, Manczi, – s egyre nevetett – kurta
szoknyában is. <span class="pagenum"><a name="Page_46" id=
"Page_46">-46-</a></span></p>
<p>A férfi nevetése, úgy látszik, nem volt helyénvaló. A kis leány
legalább annyira zokon vette, hogy csaknem elpityeredett.</p>
<p>– Mi mulatni valót talál rajtam? – kérdezte, vonagló ajkait
összeszorítva. – Annyira gyermek tán mégsem vagyok, hogy
kinevessenek.</p>
<p>A gróf szinte megszeppent. Nem számíthatott a leány hangulatának
ilyen váratlan fordulatára. Az imént még csupa gyermek s egy
pillanat mulva már úgyszólván asszonyi méltóságára hivatkozik. Oh,
Csábrágh a világért sem akarta azt távolról sem megilletni. Az
őszinte megbánás hangján kért Margitkától bocsánatot.</p>
<p>– Ne haragudjék, Margit grófnő, megfelejtkeztem magamról, többet
ez nem fog megtörténni.</p>
<p>S szive ösztönét követve, szinte öntudatlanul a kisleány keze
után nyúlt, hogy megsimogassa.</p>
<p>A férfikéz érintésétől lánggá csattant a leányka hajnalszin
arcza. Kezét hevesen kirántotta a férfiéből s mialatt haragtól
szikrázó szemét elfordította tőle, szigorú szavak váltak le
elsápadt ajakáról.</p>
<p>– Ne nyúljon hozzám! Vissza ne éljen a helyzetemmel!</p>
<p>Mi volt ez? A női szemérem ébredése? Lehetetlen! Hiszen öt
perczczel előbb még a nyakát ölelte a leány!</p>
<p>Csábrágh elképedt. Az asszonyi lélek ilymérvű szubtilitásáról
fogalma se volt. Érezte, hogy tapintatlan volt s gyöngédtelenségét
mindenáron <span class="pagenum"><a name="Page_47" id=
"Page_47">-47-</a></span> jóvá kell tennie. Ám annyira el volt
fogódva, szinte félt, hogy újabb bakot fog lőni.</p>
<p>– Margit!…</p>
<p>Tovább nem ment a szóval. Maga elé nézett és elgondolkozott.
Szinte merengővé lett. Mintha szivén érintette volna valami
váratlan esemény, valami tiltott, rejtélyes csuda.</p>
<p>A kisleány ezalatt összekuporodott az ülésen: a mennyire
lehetett, kicsivé tette magát. Arcza aggodalmat és izgatottságot
árult el. Többször előrehajolt s fölemelte fejét, mint a ki valami
nagy elhatározásra készül, de valahányszor mindig visszaesett a
kocsipárnára. Nagysokára mégis elszánta magát. Megszólalt.</p>
<p>– Gróf Csábrágh (most már elhagyta a bácsit)… gróf Csábrágh,
eljött az ideje, hogy okát adjam, mi birt arra, hogy magamat a
kocsijába belesvindlizzem.</p>
<p>– Oh, – jegyezte meg a fiatal gróf szerényen, – akármiért
történt is, nekem csak örömöt okozott vele: kitüntetett.</p>
<p>– Nincs itt kitüntetésről szó, – tiltakozott a leány erélyesen a
bókszerű kifejezés ellen, – egyéb, igen nagy oka van annak, hogy
erre a hozzám nem méltó komédiázásra elszántam magamat…</p>
<p>Margitka keményen s oly folyékonyan beszélt, mintha könyvből
olvasott volna. A férfi némán s csudálkozással hallgatta további
szavát.</p>
<p>– Testvéri kötelességemet teljesítettem, – folytatta a kisleány
minden további kertelés nélkül, – az Erzsike érdekében kellett
magával <span class="pagenum"><a name="Page_48" id=
"Page_48">-48-</a></span> négyszemközt beszélnem s egyéb alkalmam,
mint ez a kocsizás, erre nem kinálkozott…</p>
<p>A leány elhallgatott egy pillanatra, hogy lélekzetet vegyen. A
férfi tűkön ült.</p>
<p>– Beszéljen Margit grófnő, hallgatom.</p>
<p>S folytatta a leány:</p>
<p>– Maga, Csábrágh gróf, egy nagy mulasztást követett el az én jó
testvérkémmel szemben. Megkérte kezét szüleimtől, a nélkül, hogy
meggyőződött volna, akar-e a felesége lenni.</p>
<p>– Csakugyan, – mondta a férfi gépiesen. – Erzsike igen kedves
volt velem, – tette hozzá – azt hittem s hiszem most is, hogy
feljogosítva érezhettem magamat…</p>
<p>A kis grófnő szavába vágott:</p>
<p>– Rosszúl hitte, rosszúl hiszi. Erzsike rokonszenvezik magával,
de nem szereti úgy, <i>a hogy egy férjet szeretni kell</i>.</p>
<p>– Ah!…</p>
<p>A férfi végkép elszomorodott; leejtette fejét. Olyan új, oly
meglepő volt az, a mit hallott, hogy minden erélye odalett…
Ujjaival babrált, ajka összeszorult.</p>
<p>A kisleány egyszeribe megszánta. Bánta már, hogy ily
kiméletlenül tört a czélja felé.</p>
<p>– Ne nehezteljen reám, – kérlelte a bátorságát vesztett férfit
melegebb hangon, mint akarta, – de meg kellett ezt magának
mondanom, mert a szüleim mindent elhallgattak maga előtt.</p>
<p>Csábrágh grófnak megcsuklott a torka, midőn nagynehezen kijött
rajta a szó. <span class="pagenum"><a name="Page_49" id=
"Page_49">-49-</a></span></p>
<p>– Jól tette, hogy megmondta; köszönöm.</p>
<p>– Én is köszönöm, – mondta Margitka, – hogy nem haragszik.</p>
<p>– Magának nincs mit köszönnie. Hiszen még azt sem tudja, mire
határoztam el magam <i>ezek után</i>…</p>
<p>Elhallgattak mind a ketten. A kocsi veszedelmesen közeledett a
faluhoz s a kislány küldetését még nem fejezte be. Ismét odaszólt a
kocsisnak:</p>
<p>– Lassabban Sándor, lépésben is mehet… Hát mire határozta el
magát? – kérdezte a gróftól, kezét szorongó mellére tapasztva.</p>
<p>– Arra, a mi a kötelességem.</p>
<p>Margitka még nem tudott bizonyosat, de magatartásából kiérezte a
férfi szándékát. Egész elérzékenyedett, majd hogy ki nem csurrant
szeméből a könny.</p>
<p>– Oh, – mondta hálálkodva, – én mindig sejtettem, hogy magának
van szive…</p>
<p>– Én is azt hiszem…</p>
<p>– Hogy nem fogja egy gyenge nőtől azt kivánni, hogy miatta
boldogtalan legyen.</p>
<p>– Nem, soha…</p>
<p>A leányka majd hogy fel nem ugrott örömében. Megragadta a férfi
kezét, s mielőtt az megakadályozhatta volna, megcsókolta azt.</p>
<p>– Maga derék ember! Maga jó! – hajtogatta szinte önfeledten. –
Szeretem magát!</p>
<p>Csak most vette észre, mily meggondolatlanságot követett el. A
kézcsókkal is. Szavaival is. Eltakarta arczát. Nagyon röstellette
hirtelen szivét.</p>
<p>Még jobban röstellette a férfi a csókot, a mit <span class=
"pagenum"><a name="Page_50" id="Page_50">-50-</a></span> a leányka
a kezén, az ő férfikezén felejtett. Egy nő. Egy harmatos kicsiny
leányka… Szeretem magát, – nyilallottak szivébe az édes kis
teremtés utolsó szavai; s erre végképen odalett. Megfeledkezett
róla, hogy öt perczczel előbb még a nénje vőlegénye volt (s
valójában még most is az), egyáltalában mindenről a világon
megfelejtkezett, csak a kis leányt látta maga mellett (a mint
kezével eltakart arczát szégyenkezve elfordította tőle), pihegő
galambkeblét, szőke selyemhaját a kalaprengeteg alatt s nem is
vágyott többé egyebet látni, egyebet érezni, mint szűz teste
illatos melegét, s egyebet tudni, mint hogy képes lenne-e őt azzal
a szerelemmel szeretni, a melylyel a férjeket <i>szeretni
kell?</i>… Végkép megrészegedett a szivéből kikérezkedő érzések
árjától, nem látott, nem hallott, csak odaborult a leányka kezeire
s visszaadta neki azt a csókot, a mit tőle az ő keze kapott,
tizszeresen, százszorosan.</p>
<p>– Margitka! Oh, Margitka! – suttogta minden csókja után.</p>
<p>A leányka valósággal megijedt. Kezét leejtette aczáról az ölébe.
De a férfi ott sem hagyott neki békét, megragadta, úgy csókolgatta
tovább.</p>
<p>– Margitka! Oh, Margitka!…</p>
<p>Margitka meg se mocczant. A férfi forró lehellete lebűvölte,
elernyesztette idegeit. Ajka megnyilt, levegőt kérve, mint egy
virágkehely; igen zakatolt a szive.</p>
<p>A férfi megérezte, hiszen látta, hogy viszontszerettetik.
Kimondta a döntő szót. <span class="pagenum"><a name="Page_51" id=
"Page_51">-51-</a></span></p>
<p>– Margitka, szeretem… Mondja maga is, – könyörgött, – hogy
szeret.</p>
<p>A kislány nem felelt. A férfi unszolta:</p>
<p>– Mondja, oh mondja, hogy szeret, én mindenem, egyetlenem!</p>
<p>Margitka alig birta kiejteni:</p>
<p>– Nekem még nem szabad…</p>
<p>Aztán sirva fakadt. Rosznak, igen gonosznak hitte magát, a miért
kisleány létére szeretni merte a nagy szép szakállas férfit. Mit
mondanak, ha megtudják, otthon a szülei, a missz, a cselédek?
Bizonyára mindnyájan meg fogják őt vetni s elmúlik szivükből iránta
való szeretetük.</p>
<p>– Ne sirjon, drágám, gyöngyöcském, – csöndesítette Csábrágh,
gyöngéden simogatva a leányka kezeit, a melyeket egy pillanatra sem
eresztett el. – Ha nehezére esik <i>az</i> a szó, majd másszor;
most csak arra adjon nekem engedelmet, hogy megkérhessem kezét
szüleitől.</p>
<p>A leányka erre minden ízében megreszketett. Ijedtében könnyei is
elapadtak. Ő menyasszony! Egy gyerek! Hát lehetséges ez!? Nem, nem
lehetséges, ki fogják nevetni. Vagy szobaáristomot kap a
merészségéért…</p>
<p>Bármint félt is, nem tudta a férfi kérését megtagadni…</p>
<p>– Sze… szeretem, – susogta akadozva, aztán félig öntudatlanul
odatartotta neki forró ajakát…</p>
<p>… Épen a falu végére értek. Öt percz mulva berobogott a kocsi a
várkastély udvarára. Ideje volt… <span class="pagenum"><a name=
"Page_52" id="Page_52">-52-</a></span></p>
<div class="chapter">
<h2>IV. A majoresko a családban marad.</h2>
</div>
<p>– Rettenetes! Hol késik az a kocsi!… Biztos szerencsétlenség!…
Tudom, látom: elragadták a lovak!… Ah, minek is él az ember!…</p>
<p>A rapszodia a grófnétól származott s a kastély emeleti
erkélyéről zúgott széjjel, a hol is a kétségbeesett dáma, övéitől
körülvéve, rengeteg szivszorongások között a vőlegényes kocsit
leste. Az ősflegmájú Guido gróf nem rapszódiázott, ő felesége
parancsára egy messzelátóval vesződött, a mit sehogyse tudott
akkurátosan beigazítani.</p>
<p>– Nem látom, csak az eget, – referált párjának, vesződsége
eredményéről. – Most meg csak a földet… Most meg csupa fát…</p>
<p>Az országutat, a melyen a vőlegénynek jönnie kellett, sehogysem
tudta megcsipni.</p>
<p>– Ügyetlen voltál teljes életedben, – konstatálta a grófnő
sipogó hangon, – Erzsi, – szólt rá Őszikére, a ki szüleitől
elhúzódva, réveteg szemekkel nézte a napsugár-aranyos uszkáló
bárányfellegeket az égen. – Erzsi, vedd át apától a <i>gépet</i> s
nézz te bele.</p>
<p>A parancs teljesítve lett. Őszike előrelépett, az apja meg
hátra. Szerepet cseréltek. <span class="pagenum"><a name="Page_53"
id="Page_53">-53-</a></span></p>
<p>Az országút hamarosan kijött a leánykának, de a vőlegényes
kocsit már sehogysem mutatta meg a látócső neki sem.</p>
<p>A mama kezét tördelte. Biztosan megtépte volna a haját is, de az
frizérozva volt.</p>
<p>– Rettenetes! Hány óra van? – hujjantott rá urára olyan hangon,
hogy a kis embernek megcsuklott a térde. Kapdosott az órája után,
de oly ügyetlenül, hogy a földre ejtette. Majd utána esett, midőn
fölemelte. – Háromnegyed hét, drágám, – mondta, s sietve
visszadugta az órát nadrágzsebébe, hogy kedvelt párja ne
konstatálhassa rajta, hogy egy negyedórát svindlizett. A kocsi
félórát késett volt a nélkül is…</p>
<p>– Hol van a gyerek? – jutott hirtelen a grófné eszébe, hogy
Margitka után tudakozódjék. Bántotta őt, hogy a gyermek életének
eme nehéz perczeiben nem lebzsel körölötte izgalomlevezető
médiumnak, mint férje és Erzsike.</p>
<p>Nem tudott a <i>gyermekről</i> sem az apja, sem a nénje.</p>
<p>– Hol a missz? – telefonált le az ideges dáma az erkély alatt
elvonuló komornyikra. – Nézzen a szobájába.</p>
<p>Egy percz mulva jelentette a komornyik, hogy nincs otthon a
missz, a komteszka szobájában sincs senki.</p>
<p>– Bezárom a haszontalan gyereket, nem adok neki vacsorát, a
misszt meg elcsapom!</p>
<p>A további létániát nem énekelhette el a grófné, leánya
közbekiáltott a messzelátó mellől: <span class="pagenum"><a name=
"Page_54" id="Page_54">-54-</a></span></p>
<p>– Ah, mama, jön a kocsi!</p>
<p>– Végrevalahára! – A mama misszt, Margitkát, mérget felejtve,
úgy felengedett a dicső hirre, mint nap sugarától a májusi fagy.
Félrelökte férjét, a ki az erkélyajtóban bambáskodott s massziv
termetétől alig föltételezhető fürgeséggel leviharzott a hallba,
ellenőrzendő, hogy a drága vőlegény fogadtatására megtétetett-e
minden előkészület.</p>
<p>Rendben talált mindent. Ott állott glédában a komornyik, a
nagyinas, a kisinas, ugrásra készen, hogy egy szempillantást se
késsenek, ha előállott a vőlegényes fogat.</p>
<p>A dáma nyugodtan rugtatott vissza az emeleti szalonba, hogy
egy-egy bizonyos székre elhelyezze urát és menyasszony-leányát s
megadja nekik utolsó utasításait. (Úgy szerette, hogy az ő házában
minden zsinórra menjen. Különben nem tudta volna magát feltalálni,
mert ki volt számítva apróra legkisebb kézmozdulata is.)</p>
<p>Apa és leánya ezalatt ott maradtak az erkélyen. Szokva voltak
hozzá, hogy nem mozdultak arról a helyről, a hol utoljára hagyta
őket a rendszerető mama.</p>
<p>A következő párbeszéd folyt le apa és leánya között azalatt a
három percz alatt, míg a grófné a Hallban intézkedett:</p>
<p>– Apám!</p>
<p>– Tessék, édes Őszikém?</p>
<p>– Csábrágh nem ül egyedül a kocsiban.</p>
<p>– Nem? Hát kivel?</p>
<p>– Meg se merem mondani. <span class="pagenum"><a name="Page_55"
id="Page_55">-55-</a></span></p>
<p>– Csak merd. Én nem vagyok ijedős, sem mást nem szoktam
megijeszteni.</p>
<p>– Margitka ül mellette.</p>
<p>– Margitka?!</p>
<p>A grófot – annyira furcsállotta az ujságot, – egy pillanatra
elhagyta jellegzetes ősflegmája.</p>
<p>– Az lehetetlen!</p>
<p>– Jól látom, úgy van apám…</p>
<p>S minden ízében reszketett a menyasszony a bizonytalanságtól, a
mely előtt a Margitka komolyan nem vett s mégis megvalósított
beavatkozása folytán állott. (Hát csakugyan beszélt a kislány a
vőlegényével… Úgy erőszakolta ki az alkalmat, hogy megleste s a
kocsijába kérezkedett. Szülei háta mögött! Istenem, mit ért el
vele! Mi következik el még rája!?) Nem reménykedett. Nem volt
magával tisztában, haragot vagy hálát érezzen-e huga iránt. Nagyon
oda volt.</p>
<p>Apjába azonban visszatért a családi ősflegma.</p>
<p>– Nojszen, – vélte, – lesz ebből hadd el hadd. Csak legalább
annyi esze lenne a gyereknek, hogy leszálljon a falu végén.</p>
<p>Erzsike igazított a messzelátón és belenézett. Úgy látszik,
rögtön megtalálta a kocsit, mert igy referált apjának:</p>
<p>– Most fordulnak be a faluba… Margitka nem szállott le…
Csendesen ülnek egymás mellett… Mosolyognak egymásra… Mosolyognak,
– ismételte, – s halvány pirosság jegyében gyönyörű arczába
szállott az első remény. <span class="pagenum"><a name="Page_56"
id="Page_56">-56-</a></span> (Hiszen ha mosolyog, jól végzett a
kisleány!) Persze arról fogalma sem lehetett, hogy <i>mennyire</i>
jól végzett.</p>
<p>Nem is igen gondolkozhatott rajta, mert betoppant a mama.</p>
<p>– Erzsi, aztán kedves légy a vőlegényedhez… ne vágj mindig olyan
elegikus arczokat, mint a fancsali feszület; az ma már nem
nagyvilági divat, mint az én koromban. Ma azt követelik a
menyasszonytól, hogy szeles, bolondos legyen. Naivságot kell
mutatni, nem méltóságot. Érted?</p>
<p>– Igen…</p>
<p>– Te meg – fordult férjéhez a nagy rendelkező, – szedd össze
magadat. Ne ropogtasd ki az r-et, mint egy kanász, ne beszélj
folyton gyermekkori éleményeidről, mint egy református pap és ne
vedd kezedbe a rákot, hanem nyomd le a rákkéssel, úgy piszkáld ki a
belét.</p>
<p>– Ühüm, – mondta Guido, de gondolt is hozzá valamit. Azt, hogy
álljon csak elő a fogat a vőlegénynyel s Margitkával, be furcsát
fognak látni valamennyien…</p>
<p>Már hallani is lehetett az olajtengely méla búgását… Guido
elfordult, hogy egy torzképet vágjon önmulattatására, Őszike
idegesen babrált a zsebkendőjével, a mama arcza kigyúlt, mint a
fáklya.</p>
<p>– Szaladj Guido, fogadd a vőlegényt, – rendelkezett. – A lépcső
közepén <i>megállsz</i>, mert mégse fejedelem; bevárod ott és
rokonilag megöleled. Értetted? <span class="pagenum"><a name=
"Page_57" id="Page_57">-57-</a></span></p>
<p>– Ühüm. – S ment Guido, hogy a parancsot teljesítené.</p>
<p>– Erzsébet, – s fölvetette a grófné fejét, – mi az erkélyen
leszünk. Ints, ha meglátod vőlegényedet, ints és mosolyogj. Ha nem
tudod hogy, nézz rám s utánozz szóról-szóra, én is inteni és
mosolyogni fogok… Ne félj, légy szeles és sokat nevess…</p>
<p>A kocsi befordult az udvarra. A három lesben álló díszszolga
nekiuszult a Hallból, akárcsak három indiánus, midőn barlangjából a
fehér zsákmányra kitör. A diplomata pofájú Ferdinánd komornyiknak
arczizma se rándult, midőn a gróf oldalán észrevette Margitkát,
hozzálátott a kocsi kiürítéséhez: megfogta a takarót, odadobta
Józsefnek, az inasnak, a gróf necessaire-bőröndjét meg a Pityu
markába nyomta. Nevezett Pityu, a kisinas, még nem volt egészen
bedrillirozva: Margitka felé csikkantott a szemével s egy
egészséges fintort vágott ki neki, a mi körülbelül azt jelentette,
hogy: jól csináltad, komteszka, de megiszod a levit.</p>
<p>Az erkélyen ezalatt drámai előjátékot játszott a mama, a melyben
néma partnerként részt vett Erzsike is. Persze Margitka adta hozzá
az inspirácziót.</p>
<p>– Jesszuss Mária, ki az a nő? (Pedig beh ráismert legott!) Hogy
került <i>melléje</i> az a nő? Erzsébet, az angolsót!… Mi
történhetett?… Erzsébet, mondd, hogy ki az, mert elájulok…
Letérdepeltetem. Lenyiratom a haját!</p>
<p>Őszike anyja orrához tartotta az angolsavas üvegcsét.
<span class="pagenum"><a name="Page_58" id=
"Page_58">-58-</a></span></p>
<p>– Vigyázz, mamácska, jönnek.</p>
<p>Az ideges dáma összeszedte minden erejét, a szalonba támolygott
az épen belépő Csábrágh elé, szinte hiszterikusan kaczagva, mert
előkelően mosolyogni nem tudott az izgalom miatt. Örülnie pedig
muszáj volt valahogy.</p>
<p>– Isten hozta, kedves gróf Csábrágh. Oly <i>nagyot</i> késett,
hogy már félni kezdtünk maga miatt… A menyasszonyka egészen oda
volt… Aáá…</p>
<p>A nagy úr mérsékelt, megbocsátó mosolylyal fogadta a
kedveskedést s a menyasszonyára vonatkozó hazugságot. Egész
tisztában volt a mamával, a család helyzetével, tehát azzal is,
mekkora értéket képvisel itt az ő házassága. De fegyelmezett ember
létére nem árulta el a visszatetszését. Szive tele volt
szerelemmel, de azt sem jelezte az arcza. A szava sem. A látogatás
első czerimóniás óráját nem tartotta alkalmasnak arra, hogy a
megváltozott helyzetet feltárja a szülőknek. Egy szebb, intimebb
alkalomra várt.</p>
<p>– Kezét csókolom, grófné.</p>
<p>Mélyen meghajtotta magát, de a kézcsók irányában az igéret
mellett maradt. <i>Régi</i> menyasszonyával kezet fogott. Nem szólt
hozzá, de jelentősen bólintott neki. Erzsike nem merte ezt a
bólintást jóra magyarázni s mégis hálát érzett érte a gróf iránt.
(Egész rosszat talán mégsem jelenthetett.) Ő is bólintott. Alig
észrevehetőleg, bizonytalanul, de egy, bár gyönge mosoly is kisérte
kecses fejvetését. <span class="pagenum"><a name="Page_59" id=
"Page_59">-59-</a></span></p>
<p>– Hol szedte fel Margitkát? – kérdezte, hogy a kérdés nyomán
tovább haladhasson a világosság felé.</p>
<p>Ám a mama útját állotta a világosságnak, nem hagyta szóhoz jutni
a vőlegényt.</p>
<p>– Ne itéljen el, édes gróf a kisebbik leányom miatt. Jószivű
gyermek, de fékezhetetlen. Nem tudom, hogy került maga mellé a
kocsiba, bizonyosan eléje ment és fölkérezkedett, mert a kocsikázás
a mindene. Bocsásson meg neki, hisz még egész gyermek.</p>
<p>– No nem egészen, – vélte Csábrágh s fölragyogott az arcza, nem
annyira a helyzet humorától, mint inkább szive megujuló
érzéseitől.</p>
<p>– Ah, – sápítozott a mama, – legalább nem volt-e nagyon
alkalmatlan, kedves gróf? Jól viselte-e magát a kocsiban?</p>
<p>– A kocsiban igen jól viselte magát, – biztosította a gróf az
aggódó mamát, majd egy jelentős pillantást vetve Őszikére, így
folytatta: – Erzsike legalább nagyon meg lesz vele elégedve. Engem
meg – tette hozzá, – valósággal elbájolt, megbabonázott.</p>
<p>– ? ? ?</p>
<p>A hölgyek szeme tele volt kérdéssel. A papa azonban nem
feszélyeztette magát: a szájával kérdezett.</p>
<p>– Ugy-e helyes kis kölyök? Mit csacsogott neked?</p>
<p>– Ha megengeded, – kérte Csábrágh, – erre majd később felelek…
Majd ha ő is itt lesz. <span class="pagenum"><a name="Page_60" id=
"Page_60">-60-</a></span></p>
<p>– Ah, bocsánat, – sipogta a mama. – Maga túlságosan elnéző, édes
Csábrágh; a gyermeknek gyermekszobában a helye a missz mellett. Még
ha jól viselte volna magát, tehettünk volna kivételt, mert maga
volt a szószólója, de így!…</p>
<p>– Ismételten biztosíthatom, grófné, – mondta a fiatal gróf s
most már szivből kaczagott a helyzet humorán, – biztosíthatom, hogy
az <i>édes kis</i> gyermek igen jól viselte magát. Boldoggá tett
engemet.</p>
<p>– ? ? ?</p>
<p>Erzsike közeledett a világossághoz. Az ő szeme már nem is
kérdezett, csak hálát ragyogott.</p>
<p>A papa ellenben ismét megkottyant.</p>
<p>– Boldoggá tett? Téged? Mivel?</p>
<p>– Majd ha itt lesz. – S jókedvében, gyönyörűségében folyton
nevetett a gróf.</p>
<p>– Hivd hát be, Livia, – kérte feleségét Guido papa, – mert igen
kiváncsi vagyok.</p>
<p>– Ah! – intette le urát Livia szinte mérgesen.</p>
<p>Csábrágh gróf ekkor felállott. Abbahagyta a nevetést, inkább
ünnepiesen komolylyá vált az arcza.</p>
<p>– Bocsánatot kérek, grófné, – kezdte a beszédet, – ha olyasmibe
avatkozom, a mi tisztán a szülők hatáskörébe tartozik. Ha úgy látja
jónak, hogy a kis Margit ne jelenjék meg közöttünk, mert a
gyermeknek a missz mellett a helye, ám legyen meg az akarata. De –
folytatta bensőséges hangon, – ahhoz már bátorságot veszek
magamnak, hogy arra kérjem, ne <span class="pagenum"><a name=
"Page_61" id="Page_61">-61-</a></span> illesse szemrehányással, a
miért velem kocsizott. Nagyon fél szegényke, biztosan elbújt
valahova a büntetéstől, pedig én vagyok a hibás, ha egyáltalában
hibáról szó lehet…</p>
<p>A mama olyan zavarba jött, hogy elejtette zsebkendőjét, a mivel
idegességében játszadozott. Csábrágh felkapta és visszaadta neki.
Ám ettől sem lett okosabb a mama. Mit csináljon? Honorálja-e a gróf
protekczióját, avagy udvariassági formának tekintse, a minek nem
szokás jelentőséget tulajdonítani? Mi kell az értékes embernek?
Hogy esik jobban neki? A világért sem akart tetszése ellenére
cselekedni, de beugrani sem akart neki, mint valami liba.</p>
<p>Végre is Guido papa vágta ketté tépelődése gordiusi
csomóját.</p>
<p>– Tegyünk úgy, mintha mitsem tudnánk a kalandjáról, – javasolta.
– Ha bekukkan, jó, ha elbújt, úgy is jó, vacsorázni, ha éhes lesz,
majd csak bejön.</p>
<p>E mellett maradtak. De Guido papa nem várt vacsoráig,
motoszkálni kezdett valami az ő férfi eszében (fiatalkorában ő is
bomlott a bakfisek után), meg akart róla győződni, hogy ennek a
motosznak van-e annyi alapja, mint a mennyit az ő megfigyelő és
analizáló esze a megfigyelhető jelenségekből leszűrt. (Miért
kaczagott a gróf szokása ellenére annyit? Miért vette oltalmába oly
buzgón a kis bűnöst? Miért mondta, hogy egész boldoggá tette? És
mitől lett az Erzsike arcza oly nyugodt s elégedett? stb.)
<span class="pagenum"><a name="Page_62" id=
"Page_62">-62-</a></span></p>
<p>Guido gróf kapta magát s az alatt az ürügy alatt, hogy egy
kedvencz lovának a lábát bliszterezni fogják, távozott a szalonból,
hogy megkeresse Margitkát. Hamarosan ráakadt a missz szobájában.
Vizes borogatásokat rakott az ángolna fejére bűnbánata jeléül, mert
hiszen ő fájdította meg az ángolna fejét.</p>
<p>– Mit csinálsz, Margitka?</p>
<p>– Umslágolok, a szegény jó missz beteg.</p>
<p>– Hogy jutottál Csábrágh mellé a kocsiba?</p>
<p>A kis bűnös fülig pirult.</p>
<p>– Be… bekérezkedtem.</p>
<p>– Nem féltél a mamától? Miért kérezkedtél be?</p>
<p>– Szeretek kocsizni.</p>
<p>– Hm. És mit beszéltetek egymással?… Velem ne komédiázz, én nem
harapom le az orrodat.</p>
<p>– Oh, apám! Édes jó apám…</p>
<p>A kislány kezébe temette az arczát. Roppantul szégyellette
magát.</p>
<p>– Beszélj hát, – bátorította a kiváncsi apa, – hozatok neked egy
félkiló Kuglert.</p>
<p>– Ne kérdezzen apám, – könyörgött Margitka pityeregve, – akkor
inkább Csábrágh bácsit kérdezze meg.</p>
<p>A papa orra új szimatot kapott a leányka magatartásától.</p>
<p>– Bácsit? Úgy mondtad neki, hogy bácsi?</p>
<p>– Néha úgy.</p>
<p>– Hát nem akarsz vallani apádnak?</p>
<p>Erre már csakugyan sirva fakadt a kisleány.</p>
<p>– Rosz vagyok, hiszen tudom, hogy rosz <span class=
"pagenum"><a name="Page_63" id="Page_63">-63-</a></span> vagyok, –
zokogta, – bocsáss meg nekem, apám.</p>
<p>– Az ördögöt vagy te rosz, – vigasztalta az apa, szeretettel
simogatva lánykája puha haját. – Nono, ne bőgj… Nem vallatlak no,
ha nem akarod… Csitulj hát! Ki bánt?</p>
<p>A missz, a ki eddig nem mert résztvenni a párbeszédben, most
szintén megszólalt.</p>
<p>– Sokat hibázik, – mondta gyöngéd szeretettel szorongatva
kedvencze dundi kezét, – de mindig meg kell neki bocsátani… Nincs
ebben annyi roszaság sem, mint egy ma született gyermekben, csak
sok a temperamentuma.</p>
<p>A nevelőnő s tanítványa összeölelkeztek, úgy folytatták az
<i>édes</i> keserves zokogást az egymás kebelén. A Margitka búja
különösen édes volt, mert volt benne egy oly elem is, a mi a
misszéből teljesen hiányzott.</p>
<p>Guidó gróf azonban únta a női lelkek ilyetén passziózását, attól
is tartott, hogy ráragad a szentimentalizmus: megráspolyozta a
torkát s dünnyögve távozott. Nem lett sokkal okosabb, de
kombináczióinak továbbfűzésére egy pár fonalat kapott azért.</p>
<p>– A gyerek alighanem szerelmes, – konstatálta visszaskándálva a
lépcsőn. – Már most csak az a kérdés, mi van Csábrághgal s mi lesz
Erzsivel?… Egye kánya, – s belevágott a levegőbe, – akár így lesz,
akár úgy lesz, csak a familiában maradjon a majoresko s senkit se
üssön meg a guta.</p>
<p>A feleségére gondolt persze, magát nem féltette a gutától…
<span class="pagenum"><a name="Page_64" id=
"Page_64">-64-</a></span></p>
<p>– Mi van a lóval? – kérdezte a grófné, midőn ura a szalonba
lépett.</p>
<p>– A lóval? A lóval? Hát megblisztereztük.</p>
<p>– Nem láttad Margitkát?</p>
<p>– Margitkát? Margitkát? De őt is láttam.</p>
<p>– Mit csinál?</p>
<p>– Hogy mit? Gyógyítja a misszt. A missznek ugyanis migrénje
van.</p>
<p>Guidó azért adott ilyen félszeg feleleteket, mert folyton
figyelte Csábrághot. Olvasni akart az arczából. Szaporítani akarta
logikai lánczszemeit. Magában igen mulatott rajta, hogy a családban
annak látható kormányzó feje, a mama az egyedüli, a ki semmit se
sejt, holott a <i>környülállások</i> (ez kedvencz szava volt)
csaknem ordítanak. – No, – jegyezte meg ugyancsak magában, – az
eszire nem igen lehet büszke, hiába van oly nagyra vele…</p>
<p>A vacsoráig még theázni kellett, de azon is túlesett a társaság
szerencsésen. Azaz hogy a grófné szerencsétlennek érezte magát, bár
nem a theától, hanem mert Csábrágh nem foglalkozott eleget a
menyasszonyával. És annak az arczában is talált valami
kellemetlenül nyugodt, elégedett vonást. Valami igen szokatlant. És
hiába csikkantott rá a szemével, intését tudomásul sem vette a
menyasszony. Kellemetlen menyasszony volt a mamára nézve, olyan
elfogulatlanul csevegett, mintha elfelejtette volna családi
állapotát. (Nojszen majd eszébe juttatja alkalomadtán.)</p>
<p>A five-oclock után sétálni kellett a parkban. Általánosan
feltűnt, hogy István, a főkertész, <span class="pagenum"><a name=
"Page_65" id="Page_65">-65-</a></span> ünneplőben dolgozik. Fején
kemény kalap, mellényében óraláncz. De ünneplőben gyomláltak és
öntöztek a bojtárok is, kettő közülök czigarettázott.</p>
<p>– Mi lelte ezeket? – morfondirozott Guidó gróf. – Hisz nincs
vasárnap.</p>
<p>Ezt az újabb különös jelenséget sehogyse tudta kombinácziói
lánczába beleilleszteni, csak sejdítette, hogy ez is egy szemet
jelent. Különösen mikor Jánoson, az igáskocsison is konstatálta az
ünneplőt, sőt Matyin, az udvaroson és Ferkón, a kiskondáson is.
Több cseléddel nem találkozott, de mérget vett volna rá, hogy
valamennyien ünneplőben vannak. Nem állhatta meg, megkérdezte a
főkertészt:</p>
<p>– Bál lesz ma, István, vagy mi?</p>
<p>– Nem lesz bál, kezét csókolom, – válaszolt István pirulva.</p>
<p>Többet nem kérdezett Guidó gróf. Megcsóválta a fejét és
magyarázni kezdte Csábrághnak a díszbokrokat…</p>
<p>Telt az idő és Csábrágh a parkban sem mutatkozott menyasszonya
iránt melegebbnek, mint a szobában. A grófnénak ennek folytán igen
megártott a séta. Úgy érezte, hogy az utakon temérdek tű ágaskodik,
hegygyel fölfelé s valamennyi az ő talpába fúródik. Legalább egy
minden lépésénél. Most már az ő fejében is megkezdődött a
motoszkálás… (Valami történt a jegyesek között! De mi, – gyötörte a
fejét, – mikor egy szót sem válthattak egymással négyszem között!
Hiszen úgy vigyázott rájuk, mint a szeme fényire.) Az ő
kombinácziója <span class="pagenum"><a name="Page_66" id=
"Page_66">-66-</a></span> nem terjedt Margitkáig, neki nem volt,
mint férje urának hajdan, érzéke a bakfisekhez, igen kevésre
becsülte a rövidruhás női nemet. Ilyesformán persze nem
lyukadhatott ki sehova se, a feje oly sötét maradt mindvégig, mint
az éjszaka.</p>
<p>Az este szerencsére meghozta a világosságot az ő fejének is.
Drasztikusan, de alaposan.</p>
<p>… Egy órával az estebéd ideje előtt a grófné kiadta a komornának
a rendeletet, hogy a kis grófnőt öltöztesse fel rangosan, mert a
vacsoránál okvetlen meg kell jelennie. Tudta, hogy a kis bűnös
magától nem fog a nagyok közé merészkedni a suskus után, melyet
elkövetett, azt meg nem tudta, hogy a grófi vőlegény a leányka
kimaradása esetén nem fogja-e elitélni az ő anyai szigorát. Úgy
vélte, kedvezőbb hatást fog elérni a túlságos engedékenységgel,
mint a túlzott keménységgel.</p>
<p>– Mondja meg a leánynak, Náni, hogy tekintettel a vendégre,
máskorra halasztom a számadást. Adja fel rá a rózsaszin ruhát s à
la grècque fésülje a haját. Parfümöt ne merjen venni, se ékszert,
selyem szalagot is csak egyet. Értette?</p>
<p>– Értettem, kezét csókolom.</p>
<p>A komorna útjára ment, a mama visszatért a pipázóba, a hol a
férfiak és Erzsike, az ő ötperczes távollétét felhasználva, a
legnagyobb fesztelenséggel társalogtok. Azaz hogy csak Guidó gróf
beszélt s Csábrágh és Erzsike nevettek neki. A gróf előadásának
thémája egy stikli volt, a melyet előadó therezianista diák
<span class="pagenum"><a name="Page_67" id=
"Page_67">-67-</a></span> korában követett el egy török herczeggel.
A novella egy csöppet sem volt érdekes, de Guido oly tűzzel adta
elő, hogy muszáj volt rajta kaczagni. Nem a novellán, hanem Guido
grófon.</p>
<p>Livia grófné ajkába harapott, a helyett, hogy versenyt nevetett
volna a jámbor mulatozókkal, Leintette férje urát. (Megint
nevetségessé teszed magad, vén bajazzo!) Az megszeppenve a szigorú
szemektől, menten elkuksolt… Csábrágh Margitka után
kérdezősködött.</p>
<p>– Épen most küldtem érte, – elégítette ki érdeklődését
édeskeserű hangon a mama. (Megbomlott ez az ember a Margitkájával?…
Csupa Margitka az egész ház, mintha más nem is laknék benne rajta
kivül!)</p>
<p>Úgy is volt valahogy, mert újabb galiba kerekedett Margitka
körül. A komornyik bekigyózott és diszkréten megsúgta a grófnénak,
hogy a Náni komornával azt üzenteti a Margitka komtesz, nem jöhet
fel, mert nem hagyhatja a misszt, a kinek is igen fáj a feje.</p>
<p>Nojszen majd ad ő a missz fájós fejének!… A grófné összekapta a
fogát és a sleppjét s leviharzott a renitensekhez…</p>
<p>A missz alig látszott ki egy rengeteg karosszékből, fején
hatalmas turbán ékeskedett bolyhos törülközőből.</p>
<p>– Mi baja, missz?</p>
<p>– Migrénem van, madam.</p>
<p>– S e miatt visszatartja a <i>gyereket?</i>… Öltözködj! –
parancsolt rá az erélyes mama a gyerekre, – velünk vacsorázol. Ne
halljak kifogást. <span class="pagenum"><a name="Page_68" id=
"Page_68">-68-</a></span></p>
<p>A kislány oda volt félelmében.</p>
<p>– Jaj, mama, veres a szemem, – jegyezte meg bátortalanul.</p>
<p>– Mitől veres?</p>
<p>– Sirtam.</p>
<p>– Miért sirtál?</p>
<p>– Féltem.</p>
<p>– Mitől féltél?</p>
<p>– A büntetéstől.</p>
<p>A mama megnyugtatta a szepegő kis lányt, de csak a maga
methodusa szerint.</p>
<p>– Rosz voltál, haszontalan voltál, de az egyszer elengedem a
büntetést, az Erzsike vőlegénye kedvéért. Légy víg, nevess.</p>
<p>Margitka nem tudott nevetni, de megadta magát.</p>
<p>– Felöltözöm mama, vacsorára kész leszek.</p>
<p>– Majd visszaküldöm a Nánit. A la grècque fésülködjél és a
rózsaszin ruhát vedd fel.</p>
<p>– Az rövid, mama, – jegyezte meg félénken a leányka.</p>
<p>– Rövid?! – pattant fel a mama. – Tacskó vagy! Nem illet meg a
hosszú ruha.</p>
<p>– Igen, mama…</p>
<p>A grófné visszaskándált a pipázóba, miután Nánit újból
Margitkához utasította. Legnagyobb boszúságára ismét általános
kaczagásra érkezett. Ki nem állhatta a jókedvű embereket. Pedig
most ugyancsak ki kellett belőlük vennie a részét. Csábrágh
beszélt; őt nem csikkanthatta agyon a szemével, mint az urát. Sőt
maga is kénytelen volt nevetni, hogy honorálja a drága vő
szellemességeit… <span class="pagenum"><a name="Page_69" id=
"Page_69">-69-</a></span></p>
<p>Végre elérkezett a vacsora ideje. A csengettyű megszólalt az
udvaron. A komornyik kitárta az ebédlőbe vezető szárnyasajtót, hogy
helyet csináljon a páros menetnek. Ám nem a párok használták
először a nyitott ajtót. Előbb még egy magányos csupa rózsaszin
hölgyecske lépegetett be rajta, oly szégyenlősen, szemlesütve,
mintha engedelmet készült volna kérni a <i>nagyok</i> díszes
társaságától, hogy egyáltalában létezik. Arczocskája biborszinben
égett, picziny íves ajka remegett.</p>
<p>A gróf gyönyörködve és meghatottan nézte egy pillanatig, aztán
eléje ment s megfogta a kezét.</p>
<p>– Margitka! – susogta. – Én Margitkám, ne féljen; azonnal
megkérem a kezét, ha megengedi.</p>
<p>A kis lány forró kezecskéje görcsösen szorongatta a fiatal
grófét, mint a vizbefúló a megmentőjéét.</p>
<p>– Félek, – mondta alig hallhatóan.</p>
<p>– Bátorság! – biztatta a szerelmes férfi, s a kis leány karját a
magáéba öltve, arczczal a szülők felé fordult.</p>
<p>– Méltóságos grófné asszonyom! Tisztelt atyai barátom,
Guido!…</p>
<p>Eme Guido most már pontosan tudta, hogy mi fog következni. Tehát
jól kombinált. Bevált a bakfis-elmélete. E feletti örömében jóizűen
elkrákogta magát.</p>
<p>De tudott már mindent Őszike is. Kipirult az örömtől és hálától,
a miből bőven juttatott régi vőlegényének is; szülei háta mögött
kitárta karját, majd csókokat hányt kis húga <span class=
"pagenum"><a name="Page_70" id="Page_70">-70-</a></span> felé, a ki
riadtan kapaszkodott meg az erős férfikarba, a melyre ettől a
pillanattól kezdve teljesen rábízta asszony-sorsát.</p>
<p>Csak a grófné állott tájékozatlanul a kanapé sarkánál, mint
valami megrémült antik szobor, a mit ideiglenesen állítottak oda.
Kezét előretartotta, mint az operatőröknek szokás s mind a tiz újja
a levegőbe meredt. Száját is nyitva felejtette, igen ragyogtak
benne az aranyfogak. Inai végkép meg voltak merevedve, csak az agya
kerekei berregtek össze-vissza, mint valami bomlott óra, a mi egy
napot igyekszik lejárni egy óra alatt. Görbe vonalak s tarka
szinsávok kigyóztak a szeme előtt a Csábrágh gróf további beszéde
folyamán:</p>
<p>– Méltóságos grófné! Ez a drága kis lélek itt a karomon egy
végzetes lépéstől tartott vissza engem. Vak voltam és léha;
elbizakodottságomban megkértem az Erzsike grófnő kezét, a nélkül,
hogy tisztában lettem volna irántam való érzéseivel. Margitka
kinyitotta a szememet. Megtudtam tőle, hogy Erzsike nem szeret úgy,
mint a hogy egy férjet szeretni kell. Ezennel jóvá teszem bűnömet s
bocsánatot kérek tőle a lelki fájdalmakért, a mit neki okoztam.
Visszaadom jegygyűrűjét… Egyben (sietett a beszéddel, mert már igen
ingadozott a grófné)… egyben van szerencsém ünnepiesen megkérni a
Margitka kezét, a ki talán úgy fog engem szeretni, mint a hogy egy
férjet szeretni kell.</p>
<p>– Tudtam! – pukkant ki Guido papa szájából a szó. – Tőlem
viheted a kisebbiket is. <span class="pagenum"><a name="Page_71"
id="Page_71">-71-</a></span></p>
<p>A grófné nem nyilatkozott. Csak állt. Kissé ferdén, mint a pizai
torony, de le nem zuhant.</p>
<p>– Beszélj hát, Livia, – biztatta a férje.</p>
<p>Őszike is anyja mellett termett s összetett kézzel bocsánatot
kért tőle a maga számára s áldást az ifjú párra.</p>
<p>Az ifjú pár is közeledett a mamához, de arra se reagált a
mama.</p>
<p>Kisült, hogy egyálltóhelyében elvesztette eszméletét. Energiája
fentartotta a lábán, de arra már nem volt elég, hogy megakadályozza
agya bomladozását.</p>
<p>Mire Csábrágh a Margitka megkéréséig jutott, már be volt fagyva
mind az öt érzéke. A megkérésből semmit sem hallott.</p>
<p>Először Guido gróf fedezte fel kedvelt neje csudálatos
állapotát.</p>
<p>– Erzsike, a rikzalcot, elájult a mamád, – figyelmezteté
nagyobbik leányát kedélyesen, mert tisztelt neje ájulásának nem
tulajdonított nagyobb fontosságot. Sokkal érdekesebbnek találta a
családjában végbement hölgycserét. Oda lépett a grófnéért aggódó
szerelmes párhoz: – Ej te, – s vigan a vőlegény vállára csapott, –
hát mégis jobb lesz a kicsi? – Majd megpaskolta a <i>kicsi</i>
forró arczocskáját. – Na, Manczika, ezt jól csináltad, ennyit még
én sem néztem ki belőled… Bravo kicsike! – S harsányan
felkaczagott. – Addssza egy czvikipuszit.</p>
<p>A czvikipuszira végre föleszmélt a grófné is, hála az
angolsónak, a mit Erzsike folyton az orránál tartott. <span class=
"pagenum"><a name="Page_72" id="Page_72">-72-</a></span></p>
<p>– Mi történik itt? – károgta rekedten.</p>
<p>– Megkérték a gyerek kezét, világosította fel Guido papa.</p>
<p>– A <i>gyermekét?</i> Kicsoda?</p>
<p>– Ébredezz, oh Livia, – humorizált a férje, – ki kérhette volna
meg más, mint az, a ki fogja.</p>
<p>– Csábrágh gróf?… És Erzsike?!</p>
<p>– Erzsike visszakapja a jegygyűrűt.</p>
<p>– Aaáh!</p>
<p>Tisztult már a khaosz a grófné fejében, de az esze még nem volt
mérlegképes. Nem értette, hogy lehet feleségül kérni egy
<i>gyereket</i>. Aztán meg boszantotta, hogy a háta mögött
csinálódott a dolog, a nélkül, hogy csak sejtelme is lett volna
róla; hogy kárbaveszett minden erőlködése, a melylyel összecsinálta
s együtt tartotta a parthiet. Máskép lesz, mint a hogy ő akarta s
az új alakulás létrehozásában neki semmi érdeme nincs. A gyerek
nevetségessé tette őt!…</p>
<p>– Örülj hát, mama, – piszkálta párját a gróf. – Change de dames
és punktum. Add rájuk az áldásodat.</p>
<p>No hiszen az áldást, azt nem tagadta meg a mama a grófnak. Az
áldás készen volt benne, csak nem tudta illő páthosszal leadni.
Előbb még szeretett volna titokban a Margitka karjába belecsípni.
Persze nem csípett bele, mert eszébe jutott, hogy mi lett volna, ha
úgy üt vala ki a dolog, hogy a majoresko kiereszti Erzsikét,
Margitka meg nem hódítja vissza a család számára. (Mégis csak
élelmes teremtés az a <span class="pagenum"><a name="Page_73" id=
"Page_73">-73-</a></span> gyerek.) Hirtelen kinyújtotta kezét a
csereberés vőlegény felé.</p>
<p>– Vigye Csábrágh gróf, a magáé.</p>
<p>Csábrágh egy kövér csókot czuppantott a mama kezére, kis
menyasszonyáéra meg egy kisebbfajtát lehellt.</p>
<p>Őszike hozzálépett.</p>
<p>– Kedves gróf Csábrágh, – mondta hálától túláradó szivvel, – úgy
nem tudtam szeretni, mint a hogy egy férjet szeretni kötelesség, de
úgy, a hogy egy kedves testvért szeretni kell, szeretni tudom és
fogom.</p>
<p>Kezet fogtak. A két leányka összecsókolódzott. A csupaszszájú
Ferdinánd komornyik megjelent az ajtóban.</p>
<p>– Tálalva van.</p>
<p>– Ideje, – motyogta magában Guido gróf, kezeit elégedetten
dörzsölve, – mert szörnyen megéheztem az utolsó jelenettől.</p>
<hr class="tb" />
<p class="center"><i>(Éjfél után két órakor.)</i></p>
<p>– Livia!</p>
<p>– Hm?</p>
<p>– Nem alszol?</p>
<p>– Nem.</p>
<p>– Miért nem alszol?</p>
<p>– Felizgatott a szemtelen gyerek!</p>
<p>– Azért te izgulsz? Hát nem mindegy az nekünk, akár Panka, akár
Hanka, csak a családban maradjon az aranyborju.</p>
<p>A grófné, talán először életében, elfogadta férje mondását
demokritoszi bölcseségnek, átfordult a másik oldalára s
elaludt.</p>
<hr class="tb" />
<p><span class="pagenum"><a name="Page_74" id=
"Page_74">-74-</a></span></p>
<p class="center"><i>(Másnap délután, közvetlenül a vőlegény
elutazása után.)</i></p>
<p>– Te Manczi!</p>
<p>– Tessék apa?</p>
<p>– Miért voltak tegnap a cselédek ünneplőben?</p>
<p>– Jaj, észrevette apa?</p>
<p>– Nincs a dolog semmi összefüggésben a vőlegényed
megtérítésével?</p>
<p>A kis menyasszony elfordította fejét.</p>
<p>– De igen, – mondta pirulva, szégyenlősen.</p>
<p>– Tudtam, – örvendezett az apa éles szemének, – csak azt nem
vagyok képes kitalálni, mi czélod lehetett a cselédekkel?</p>
<p>– Nem került rá a sor, – világosította fel apját a kis szervező
zseni, – de ha szükség lett volna rájuk, ha Sándor nem tágít az én
szavamra Őszikétől, ők következtek volna. Készek voltak István
bácsival az élükön letérdelni Sándor előtt, kérve őt, ne vigye el
az ő drága grófkisasszonyukat.</p>
<p>– És ezt az összeesküvést te szervezted?</p>
<p>– Én, – válaszolt a kisleány büszkén.</p>
<p>– Hallod-e, – tréfált vele az apja, – a jövő alkalommal majd én
szervezek egy ilyesfajta összeesküvést a te <i>érdekedben</i>.</p>
<p>– Jaj, azt ne tegye, apus, – kérte apját a kislány, majd
elszégyellve magát, hogy így beugrott neki, a szobájába
szaladt.</p>
<hr class="tb" />
<p>Varrónők jöttek a házhoz, kieresztették a Margitka ruháit,
újakat varrtak neki, különféle szinűeket, de csupa hosszúkat, a mi
helyénvaló <span class="pagenum"><a name="Page_75" id=
"Page_75">-75-</a></span> is volt, mert Margitka ugyancsak
rászolgált a hosszú ruhára.</p>
<p>A kelengye kérdése egyszerű és rövid megoldást nyert. Kész volt
az már, ha nem is Margitkának készült, csak a monogrammokat kellett
újakkal fölcserélni. Az esküvő napja e miatt nem szenvedett
halasztást. Az Erzsike számára kitűzött határidő a régi maradt,
csak épen hogy Erzsike helyett Margitkának kellett az oltár elé
lépnie.</p>
<p>– Mindegy, – mondta Guido papa, tudja Isten hanyadszor, – akár
Hanka, akár Panka, csak meglegyen valahára az esküvő.</p>
<p>S a mama, a Sonderhausen (másodszor életében) igazat adott
neki.</p>
<hr class="tb" />
<p><span class="pagenum"><a name="Page_76" id=
"Page_76">-76-</a></span></p>
<div class="chapter">
<h2>V. A talált gyermek.</h2>
</div>
<p>A Nemzeti Kaszinó vörös szalonjában kedvesen folyt a pletyka. A
czentrumban (nem a pletyka, de a társaság czentrumában) maga a
miniszterelnök állott, egy kevésbbé tehetséges, de igen őszinte
gavallér úriember. A luxusról folyt a társalgás, különösen a drága
női harisnyákról. Brenday Gekszi gróf azt állította, hogy Tilly
kisasszony, az Opera primaballerinája, százötven koronás harisnyát
visel. A tényt azzal a lelkesedéssel tálalta fel, a melylyel egy
nyert csatáról szokás beszélni.</p>
<p>A thema és a fiatal gróf modora sehogy sem tetszett Sáromberky
grófnak, egy keserű öreg kegyelmesnek. (Senki se tudta, mitől lett
kegyelmes.)</p>
<p>– A lábánál fogva kell azt a nőt felakasztani, a ki 150 koronás
harisnyát visel, – mondta, s még föl is emelte hozzá a lábát,
mintha meg akarta volna mutatni, hogy hogyan érti.</p>
<p>Gekszi gróf indignálódva suhintott bele a levegőbe.</p>
<p>– Te azt nem érted, mert nincs finom érzésed.</p>
<p>– Nekem? <span class="pagenum"><a name="Page_77" id=
"Page_77">-77-</a></span></p>
<p>– Neked. Az egész kaszinó levegőjét megmérgezed a
britannikáddal, holott százezer forint évi jövedelmedből havannát
is szívhatnál a kedvünkért.</p>
<p>– A ti kedvetekért? Hát nektek szivok én, vagy magamnak?</p>
<p>Ezen mindenki nevetett. Heller báró, a kaszinó humoristája újra
felvette a harisnyathéma elejtett fonalát.</p>
<p>– Uraim, ne posványosítsuk el a tételt. Térjünk vissza a
harisnyára. Majd felteszem a kérdést, szóljatok hozzá. Joga van-e
egy nőnek 150 koronás harisnyában járni, vagy nincs joga?</p>
<p>A kérdés komoly tárgyalás alá került.</p>
<p>Először Sáromberky ismételte meg a nézetét, csak lapidárisabban,
mint az előbb.</p>
<p>– Disznóság! – ordította dühösen.</p>
<p>– Ha szép a nő, különösen ha kecses lába van, – vélte
Klimanóczy, a vén rué, a kinek legalább egy milliójába kerültek a
szép lábak, – megérdemli a 150 koronás harisnyát.</p>
<p>Marjay Géza általánosságban osztotta előtte szóló véleményét,
mindössze egy kivétellel erősítette meg a szabályt.</p>
<p>– Megérdemlik, de nem a férj kontójára.</p>
<p>Erre még jobban nevetett a társaság, mert mindenki tudta, hogy a
jó urat a felesége igényei tették tönkre.</p>
<p>Herendy Friczi báró azt tartotta, hogy férjes nőnek egyáltalában
nem dukál a <i>láthatatlan</i> luxus, az ott <i>deplaszirozva</i>
van, tehát mauvais genre. <span class="pagenum"><a name="Page_78"
id="Page_78">-78-</a></span></p>
<p>Egy szó mint száz, két pártra oszlott a társaság a
luxus-harisnya kérdése körül. S oly szivósan védelmezte a maga
álláspontját mind a kettő, hogy tömeges párbajozástól lehetett
tartani.</p>
<p>Az izgalmas hangulatot a miniszterelnök csöndesítette le a
tekintélyével.</p>
<p>– A kérdést – jelentette ki síri csendben, – legjobb
nemzetgazdasági oldaláról pertraktálni: legjobb és legfidelisebb.
Gouldné vagy Rockfellerné megérdemlik a 150 koronás harisnyát, akár
formás a lábuk, akár bütykös, egyszerűen mert telik nekik; ha pedig
telik, – folytatta merész következtetéssel, – kötelesek is
iparfejlesztési szempontból a legdrágábbat viselni. Persze, ha egy
középvagyonú asszony a milliárdosokat követi ezen a téren s anyagi
zavarokba keveri érte magát vagy a férjét: az léhaság, akármilyen
szép legyen is a lába.</p>
<p>A miniszterelnök tulajdonképen semmit sem mondott (mert egy
banális igazság a semminél is kevesebb), de a társaság
belenyugodott a semmibe.</p>
<p>Más beszédtárgy került napirendre. Az irodalom. Még pedig
specziálisan a drámairodalom.</p>
<p>A szélsőbaloldalt ezen a téren is a roszmájú Sáromberky
képviselte.</p>
<p>– Komiszság, a mit manapság a brettlin művelnek. Múltkor
megnéztem egy darabot (valami franczia zsidógyerek szopta az
újjából), hát egy herczegkisasszonyt csábít el benne holmi fiskális
vagy ügyész. Nem vérlázító butaság!</p>
<p>– Ismerem, – dicsekedett a tudományával <span class=
"pagenum"><a name="Page_79" id="Page_79">-79-</a></span> Gekszi
gróf, – azt a drámát bizonyos Bernstein irta; de vannak annál
butább dolgok is. Teszem «Az ösztön». Egy orvos megtudja, hogy
elcsábították a feleségét. Keresi, hogy megfojtsa a csábítót. Meg
is találja a felesége szobájában félhalottan; fojtania se kellett,
megfult volna magától is. S mit tesz az orvos? Megoperálja,
megmenti a csábítót. Nem hülyeség?</p>
<p>– Nem, – vélte Heller báró, a nagy ugrató, – mert hátha azért
mentette meg az orvos a csábító életét, mert nem akarta, hogy
komótosan haljon meg, az ő előirányzott beavatkozása nélkül! Hátha
oly intenziv volt benne a bosszúvágy, hogy mindenáron fojtani
akart!?</p>
<p>– Azt megtehette volna az operáczió előtt is, – védte a maga
álláspontját Gekszi.</p>
<p>– Az nem lett volna viczcz, – jegyezte meg Heller.</p>
<p>– Van benne valami, – mondta Klimanóczy hótt komolysággal. –
Miklós, – fordult Zádor felé, a ki láthatólag unatkozva, félig
hátat fordítva a társaságnak, egy mély zsöllyében elnyúltan, a
kandalló tüzét piszkálta, – Miklós, mi a te véleményed?</p>
<p>– Semmi, – volt a válasz.</p>
<p>– Nem hallgattál ide?</p>
<p>– Nem, de azért mindent hallottam.</p>
<p>Klimanóczy kordiálisan a szűkszavú ember vállára csapott.</p>
<p>– Ne légy savanyú, Niki. Egy pár nap óta nem lehet rádismerni,
olyan unalmas vagy.</p>
<p>– Igazad van, – s fölemelkedett Zádor <span class=
"pagenum"><a name="Page_80" id="Page_80">-80-</a></span> Miklós, –
nem is kellene nekem most idejárnom.</p>
<p>– Hát hova?</p>
<p>– Valami műhelybe, a hol dolgoznak az emberek.</p>
<p>A társaság egy része a beszélgetők felé fordult. Mindég érdekes
volt, a mit Zádor Miklós mondott.</p>
<p>– Műhelybe? – nevetett Klimanóczy. – Nincs izzasztóbb műhely,
mint a bakk-szoba, az pedig van a kaszinóban is.</p>
<p>– Nem olyan műhelyt értek. Olyat, a hol a dinamitot gyártják, a
mely felrobbantja a bakkszobákat…</p>
<p>Mondván, köszönés nélkül távozott.</p>
<p>Az urak csodálkozva néztek utána.</p>
<p>– Mi lelte ezt? – szólalt meg Pepszi, midőn Zádor betette maga
után az ajtót. – Hiszen ő is szokott néha bakkozni.</p>
<p>– Megbánta bűneit és most vezekel, – gúnyolódott Heller báró. –
Alighanem hazafiúi gondok nyomják a lelkét.</p>
<p>– Az rájön néha, – mondta Belényessy gróf, – azért nem kell őt
kinevetni; ennek az embernek a lelkében egész <i>forradalmak
vajúdnak</i>.</p>
<p>– Hát ezt az országot nem fogja a forradalmaival sem
újjáteremteni, – jegyezte meg az epés Sáromberky.</p>
<p>Egy páran helyeslőleg bólogattak neki.</p>
<p>– Nem ezt, – tódította Brenday, – ez mán nem a mienk. A nagy
köveket mi hengergettük össze, de a palotában más lakik.
<span class="pagenum"><a name="Page_81" id=
"Page_81">-81-</a></span></p>
<p>– Kérlek, – idegeskedett a miniszterelnök, – az én jelenlétemben
ne antiszemitáskodjatok… Ez szűkkeblűség, megalázkodás. Elismerése
annak, hogy féltek a kisebbségtől, erősebbnek tartjátok magatoknál…
Ha úgy lenne, szégyellenünk kellene magunkat. Ne jajgassatok, ne
simfeljetek, de dolgozzatok ti is. Krisztus is azt mondta Szent
Péternek (a kit egyszer elkapott az ár, de fülebotját se mozgatta,
hogy kimeneküljön a veszedelemből, csak váltig Isten segítségét
kérte): Hisz megsegít az Isten, de rugdalódz magad is.</p>
<p>Senki sem értette a kormányférfiú kifakadását.</p>
<p>– Ki beszélt itt antiszemitizmusról? – kérdezte Brenday.</p>
<p>A kérdéstől még idegesebb lett a hatalmas úr, belesuhintott a
levegőbe és távozott.</p>
<p>Miután csupa független, illetve politikai szempontból
hasznavehetetlen ember volt a társaságban, általános kaczagás
követte az óvatos államférfi sikerületlen föllépését.</p>
<p>A társaság ezzel oszladozni is kezdett. Tarokkparthiek állottak
össze, néhányan bakkozni mentek, néhányan haza…</p>
<p>Tizenegy óra volt. A szolidabb urak hazamenetelének ideje.
Bérkocsik és automobilok robogtak-búgtak keresztül-kasul a
kaszinóépület kapuin. Kemény február volt.</p>
<p>Zádor Miklós mindazonáltal gyalogosan lépett ki a kaszinó
széputczai kapuján, könnyű rövid télikabátban, bot nélkül,
keztyűtelenül. Majd legázolta egy automobil. <span class=
"pagenum"><a name="Page_82" id="Page_82">-82-</a></span></p>
<p>– Hó, Miklós! – kiabált rá a villammotoros edény tulajdonosa
szibériai iltiszbundájából, a melyből a füle se látszott ki, –
Miklós, te vagy az?…</p>
<p>Az utczára érve megállott a masina. A bundás úr kilépett belőle.
Zádor ismergette, de nem tudta kitalálni, kicsoda, csak mikor
egészen a közelébe ért. Legintimebb barátja volt Csábrágh
Edmond.</p>
<p>– Edmond! Végrevalahára! Hol csavarogtál ennyi ideig?</p>
<p>A fiatal gróf két kézre fogta, úgy rázta rég nem látott intimusa
jobbját.</p>
<p>– Ülj be az autómba, hazaviszlek.</p>
<p>– Nem lenne jobb, ha te is gyalog jönnél velem?…
Elbeszélgetünk…</p>
<p>Csábrágh elbocsátotta a soffőrt.</p>
<p>– Hogy vagy? Mit csinálsz? – kérdezte Zádortól, miközben annak
karjába öltötte a magáét. Így sétáltak tovább.</p>
<p>– Először te referálj, – mondta Miklós. – Haragszom rád, hogy az
időd nagyobb részét külföldön töltöd. Vannak kötelességek is.</p>
<p>– Igazad van. De látod, fiatal vagyok, élvezni szeretem az
életet s ez a mi fővárosunk mit nyújt nekem?</p>
<p>– Semmit, abban egyezek veled. A társaság léha, gyáva és szűk
látókörű. Az embernek szinte nincs kivel beszélnie. A harczos apák,
zászlósurak ivadékai elveszekesznek egy selyemstrimflin, vagy a
napi politikai kérdéseken kérődznek, a mi még roszabb; mert a
strimfli-kérdést el lehet intézni komolyság nélkül <span class=
"pagenum"><a name="Page_83" id="Page_83">-83-</a></span> is, holott
a politikában utálatos minden kontárság és frivolitás. Én
diszkvalifikálnám a könnyelműen politizáló urakat. A footballban
kiállítja a biró a szabálytalan játékost, a könnyelműen lovagoló
jockeynak elveszi kenyerét a steward, a regattán szinte diffamáló a
roszindulatú manőverezés, csak a haza rovására lehet szabadon és
büntetlenül kontárkodni: a közszellem meghamisítása, elmérgesítése
gentleman-like dolog.</p>
<p>– Hm.</p>
<p>– Min csodálkozol?</p>
<p>Csábrágh megállott s barátja szemébe nézett, mintha olvasni
akart volna a lelkében.</p>
<p>– Miklós, tavaly ilyenkor nem voltál te ilyen.</p>
<p>Most Zádor öltötte karját a barátjáéba.</p>
<p>– Ne álljunk meg, majd elmondom, mióta változtam meg így.
Mindezideig – mindössze egy hónapja, hogy magamba szállottam, –
ennek az évnek az elejéig, magamnak és magamért éltem, mert miként
te, én is szeretem az életet élvezni. Ösztönszerűleg távol
tartottam magamat a nyilvánosságtól, mert ez nálunk piszkol. Az
exponált ember egy eleven czégtábla, a mire sárgolyóval dobálóznak:
a politikai vetélytárs, a zsurnaliszta, a zsaroló szélhámos, a
stréber. Untam ezt a piszkot, mert szeretem a tisztaságot és a
szépet, holott nincs szebb, mint a gondolat, a tett többnyire
csunya.</p>
<p>– Ekkora pesszimizmus! – kiáltott fel a gróf.</p>
<p>– Azóta változtam meg, – folytatta Zádor, <span class=
"pagenum"><a name="Page_84" id="Page_84">-84-</a></span> nem
reflektálva barátja megjegyzésére, – mióta kiléptem a porondra,
illetve mióta közszereplésem útját egyengetem.</p>
<p>– Nos?</p>
<p>– Rájöttem, hogy ebben az országban, a melynek legalább egy
tizedrészét az én ősöm hódította meg magyarok számára, nincs
helyem. Minden ülő- és állóhely elfoglalva, olyanok által pedig, a
kiknek úgyszólván semmi közük az államépülethez, a melynek köveit
mi, a történelmi nemzet hordoztunk össze saját költségünkön. Ebben
az épületben a mi vérünk az összetartó malter, őseink verejtéke,
altruizmusa, virtusa a vakolat s mégsem mi lakunk benne, hanem a mi
liberalizmusunk kegyeiből fölhizott, elkapatott elem, a melyre
nézve a haza alig jelent többet, mint egy boldogulási alapot,
Operations-bazist.</p>
<p>Csábrágh elszontyolodott. Nem annyira a bemutatott kép
sötétségén (annak az élethűségében nem hitt), mint inkább barátja
pesszimizmusán. Nem tett rá megjegyzést. A két fiatalember egyideig
hallgatagon rótta a sikos járdát, míglen újra megszólalt Zádor.</p>
<p>– Te nem látod a helyzetet, mert gazdag vagy és nem álltál a
középen. Idáig én sem láttam, mert én is félreállottam, pedig
szegény vagyok. Rájöttem, hogy nincs jogom finnyáskodni. A közélet
torturáit ki kell állani, miként őseink kiállottak a harczok
zivatarának. A csatamező, a sárral kevert vér, a halálhörgés is
undorító, ha helyszini szemle alapján itéljük meg, de micsoda
érzéseket sarjaztat, mily eszményeket <span class=
"pagenum"><a name="Page_85" id="Page_85">-85-</a></span> termel s
erényeket nevel az emberi magaslatok perspektiváján át nézve!…
Nekünk nem szabad magunkat kivonnunk a küzdelemből azért, mert
bepiszkoljuk kezünket, különben lassanként minden befolyást és
pozicziót elcsikarnak tőlünk az újmagyarok. Vedd példának –
folytatta Miklós szenvedelemmel – az én nemzetségemet. A XVI.
században még százhuszonöt birtokunk volt, ma hat hitvány parczella
van a család kezén. Hová lett a többi? A fele a Karaffa-törvényszék
biráinak, illetve azok utódjainak tulajdonába ment át (a
hóhérkötelet kellett vele megfizetni), egy negyedrészét
németországi honosságú mágnások birják, a többit széjjelkapkodták
potom áron az újmagyarok…</p>
<p>– Nem vigyáztatok, rosszúl gazdálkodtatok, – jegyezte meg
Csábrágh nyugtalankodva.</p>
<p>– Persze nem, – s keserűen felkaczagott Zádor, – de hol van az
megirva, hogy a te utódaid valamennyien vigyázni fognak a te
latifundumaidra, mint okos elődeid?</p>
<p>– Az hitbizomány, – mondta Csábrágh önkéntelenül összerezzenve,
– azt az én utódaim el nem költhetik.</p>
<p>– Gondolod?!…</p>
<p>Csábrágh nagyot nézett.</p>
<p>– Persze hogy gondolom.</p>
<p>– Hát ne gondold. Ujmagyarország a liberalizmus s szabadságjogok
nevében ki fogja vivni a kötött birtok felszabadítását, mert
pályázik arra is. Nem látod a jelenségeket? A holt kézen fekvő
vagyont máris megtámadták elméletben. <span class=
"pagenum"><a name="Page_86" id="Page_86">-86-</a></span> A sajtó
tele van idevágó rabulisztikával, magántudósok, egyetemi tanárok
tudományos könyvekben döntögetik a tulajdon szentségének dogmáját,
érlelik a földfelosztás elméletének talaját.</p>
<p>A gróf újra megállott. A hátán lúdbőr támadt, igen le volt
hangolva…</p>
<p>– Nos, – kérdezte barátját, – hová lyukadsz ki? Mit kell
tennünk?</p>
<p>– Szervezkednünk kell. Össze kell tartanunk. Vegyünk példát
azoktól, a kik megmutatták nekünk, hogy az összetartásban mennyi
erő rejlik, hogy a szervezetben tiz ember száz magabiró széthúzó
egyént legyűr.</p>
<p>– Hogy érted? – kérdezte Csábrágh? – A konzervativ elemek
szervezkedjenek?</p>
<p>– Az egész régi tősgyökeres tradicziós magyar nemzet, mind a
kiknek elődei együtt dolgoztak és harczoltak velünk: nemes, polgár,
paraszt egyaránt.</p>
<p>– Nem értem. Milyen formában szervezkedjünk?</p>
<p>– Úgy, a hogy a szabadkőmívesek.</p>
<p>– Ah, – rettent meg Csábrágh. – Titkosan?</p>
<p>– Dobbal verebet fogni nem lehet. A czél nagy, emberfeletti erőt
kiván, úgyszólván egy természetessé lett természetellenes fejlődési
folyamatot van hivatva megállítani és új irányba terelni. A
társadalom, az egész nemzet reformjáról van szó. Mit határoz itt az
eszközök ethikája? A czélt tekintve, minden eszköz jogosultságát
annak hatékonysága adja meg. <span class="pagenum"><a name=
"Page_87" id="Page_87">-87-</a></span></p>
<p>A két barát a Bajza-utcza sarkáig ért az Andrássy-úton. Csábrágh
láthatólag izgatott volt.</p>
<p>– S te vállalod a szervezés munkáját? – kérdezte, miközben
búcsúzóul kezet nyújtott Miklósnak.</p>
<p>– Vállalom. A tervezete már kész az agyamban, csak ember kell
még hozzá…</p>
<p>– Veled tartok, – ajánlta fel magát a hitbizományos úr. – Szólj,
ha szükséged lesz reám.</p>
<p>– Köszönöm és számítok reád. A haza nevében!</p>
<p>– <i>A haza nevében!</i>…</p>
<p>A két férfi megrázta egymás kezét, aztán elvált a csikorgó hideg
éjben. Csábrágh visszatért a belváros felé, Miklós befordult a
Bajza-utczába. Arcza égett a dermesztő hidegben lelke lángjától,
szinte lekivánkozott róla az a vékony télikabát is, a mely rajta
volt. Aczéllá volt edzve a teste. De az akarata is…</p>
<p>Alig ment Zádor száz lépést lakása felé, szeme megakadt
valamiben. Egy ház kapuja sarkában meghatározhatatlan szürke
tömeget pillantott meg. Kezdetben azt hitte, hogy valami eldobott
ruhadarab. De ki dobhatta el és miért? Már csak megnézi, mi lehet
igazában. Elég világos volt az éj, de a kapu mélyedése árnyékot
vetett eléje. Gyufát gyújtott s az alaktalan tömeg felé tartotta…
Alig hitt a szemének. Egy tiz-tizenegy éves leányka gunyasztott a
kapuban, nagykendőkbe bugyolálva, a melyekből csak az arcza
látszott ki. <span class="pagenum"><a name="Page_88" id=
"Page_88">-88-</a></span></p>
<p>– Kisleány!</p>
<p>Semmi válasz.</p>
<p>– Kisleány, mi bajod? Hogy kerültél ide?</p>
<p>S hogy újra nem felelt a gyermek, megfogta Miklós a karját, hogy
fölébreszsze. Azt hitte, hogy aludt… Nemcsak aludt a gyermek, meg
volt dermedve. Ujjai kemények és szárazak voltak, mint az üveg.</p>
<p>Zádor nem sokat okoskodott, felkapta az elhagyott leánykát s
elkezdett vele hazafelé szaladni. Majd megtudja otthon, hullát
visz-e az ölében, vagy van-e még lélek a gyermekben… A harmadik ház
kapuján becsengetett. Ott lakott. A házmesternek, meglátván az
előkelő urat szomorú, rongyos terhével, tágranyílt a szeme.</p>
<p>– Mit visz a méltóságos úr?… Tessék, majd én fölviszem.</p>
<p>Zádor nem adta oda a gyermeket.</p>
<p>– Köszönöm házmester… Hanem ha szivességet akar nekem tenni,
szaladjon előre s költse fel a gazdasszonyomat, aztán szóljon be a
harmadik emeletre, a doktorhoz, azonnal kéretem: egy megfagyott
gyermeket hoztam magammal.</p>
<p>A becsületes háziburkus kettesével vette a lépcsőt, hogy a
parancsnak eleget tegyen. Gábrinét, a gazdasszonyát már a
kivilágított előszobában találta Miklós, midőn a kis koldussal
ölében lakásához ért…</p>
<p>– Jesszusom, mit hoz a méltóságos úr?</p>
<p>– Gyújtson tüzet, Gábriné s melegítsen vizet,</p>
<p>Zádor a cselédszobába vitte a megfagyott kis teremtést s letette
a gazdasszony ágyára. <span class="pagenum"><a name="Page_89" id=
"Page_89">-89-</a></span></p>
<p>– Gábriné, vetkőztesse le.</p>
<p>– Isten, ki vagy a mennyekben, egy leányka!</p>
<p>Többet nem óbégatott a jó asszony, gyors, bátor kézzel
hozzáfogott a gyermek levetkőztetéséhez. Aztán ösztönszerűleg
dörzsölni kezdte annak merev tagjait, de gazdája beszüntette az
igyekezetét.</p>
<p>– Hagyja Gábriné, menjen a konyhába s gyújtson tüzet. Az
élesztéshez jobban ért a doktor.</p>
<p>Lupus in fabula: a doktor megérkezett, a házmester
társaságában.</p>
<p>– Parancsol, méltóságos uram?</p>
<p>– Vizsgálja meg kérem ezt a gyereket: él-e.</p>
<p>Az orvos azonnal munkához látott: az ágyra hajolt s a kis koldus
mellére tapasztotta fülét.</p>
<p>– Él, – mondta egy pillanat mulva. – Szaladjon a házmester a
lakásomra s kérjen a feleségemtől aethert…</p>
<p>Alig tiz percznyi kezelés után fölengedtek a kis leány dermedt
tagjai, szeme kinyilt, ajkai megvonaglottak.</p>
<p>– Meg van mentve, – mondta az orvos, s miután megadta Gábrinének
utasításait, ajánlotta magát.</p>
<p>A jó asszony akkorára már fel is forralta a vizet, majd
felgyújtotta a házat, oly nagy tüzet csinált… Mindenekelőtt
megfürdette a gyermeket, dohszagú, ványadt kis testét
megszappanozta, leöblítette langyos vizzel.</p>
<p>Miklós szobájába ment. Világosságot csinált s szokása ellenére
fölcsavarta a villamos kályha gombját is. Öt percz mulva kellemes
<span class="pagenum"><a name="Page_90" id=
"Page_90">-90-</a></span> meleg áram járta át a hálószobát. Miklós
egy bőrzsöllébe vetette magát s merő szemmel, mozdulatlanul bámult
bele a kályha izzó rézdobjába, míg meg nem zsibbadtak érzékei.
Annyira uralkodott magán, hogy ha akarta, be tudta szüntetni agya
működését is. Most is beszüntette. Ez a nirvana-szerű lethárgia
(öntudatos léttelenség) jótékony hatással volt a szellemére. Friss
ötletek, meglepő képzetek támadtak az agyában. De nem adta át magát
a sajátszerű mámornak, csak egy negyedórára. Akkor hirtelen
elhatározással elűzte magától a rózsaszin ködöt, a mely lelkére
szállott. Lecsavarta a kályhát és iróasztalához ült. Először
megcsókolta édesanyja odaállított arczképét, aztán munkához látott.
Irt. Olyan ünnepies volt az arcza, mintha egy nemzetet reprezentált
volna milliók nevében. Viharos sietséggel rótta a sorokat, szinte
kényszerítette a tollát, hogy lépést tartson automatikusan
tornyosodó gondolataival… Egyszerre csak lecsapta a tollat egy sor,
egy mondat közepén. Hátradőlt székében, mintha meglökte volna
valaki, vagy valami súlyos életbevágó mulasztás jutott volna
eszébe. Csengetett.</p>
<p>Gábriné belépett.</p>
<p>– Parancsol, méltóságos uram?</p>
<p>– Hogy van a gyerek?</p>
<p>– Jól, hál’ Istennek. Megfürdettem, adtam neki forró kávét; egy
literre valót bevett szegényke, úgy ki volt éheztetve; aztán
megágyaztam neki a kanapéra…</p>
<p>– Alszik? <span class="pagenum"><a name="Page_91" id=
"Page_91">-91-</a></span></p>
<p>– Nem. Nem tud elaludni. Az a bogara szegény pelécskének, hogy
elviszik tőlem s újra kiteszik a fagyba a kapu alá.</p>
<p>– Mit mond? Ki tette oda?</p>
<p>– Nem mondja meg. Faggattam, de fél vallani.</p>
<p>Miklós gondolkozott egy pillanatig, aztán elhatározta magát.</p>
<p>– Gábriné, én bemegyek hozzá. Látni akarom…</p>
<p>A kis lelencz egy szivettépő sikolyt hallatott, midőn meglátta a
Gábriné nyomában belépő férfit.</p>
<p>A gazdasszony hozzá sietett, átkarolta s megnyugtató szavakkal
lecsillapította beteg gyermekidegeit.</p>
<p>– Ne félj, csacsika. Senki se bánt. A méltóságos úr az, a ki
megmentett, ölében hozott ide a kapu alól.</p>
<p>A kislány tágra nyitotta szemét. Az ijedtség kifejezése
egyszeribe eltűnt arczáról s merő, szinte állatias csudálatnak
adott helyet.</p>
<p>– A méltóságos úr? – hebegte. – Akkor nem félek. – S szinte
pajzán sietséggel leugrott a kanapéról s úgy a hogy volt, a Gábriné
hosszú ingében, megmentőjéhez szaladt, megragadta annak kezét s egy
alázatos csókot czuppantott reá.</p>
<p>Miklós megsimogatta a gyermek haját, szintelen, durva, vöröses
sörényét.</p>
<p>– Jól érzed magad, kislány? Nem fáj semmi?</p>
<p>– Semmi. A néni igen jó, nagyon szeretem. Megkértem, ne adjon
oda senkinek… Ő megigérte, <span class="pagenum"><a name="Page_92"
id="Page_92">-92-</a></span> hogy nem – s félénken Miklósra
sandított a szerencsétlen kis teremtés.</p>
<p>– Maradhatsz tőlem is, – válaszolt Zádor a gyermek riadt,
esdeklő tekintetére, – holnap majd bejelentem a hatóságnál, hogy
vállalom a nevelésedet.</p>
<p>A kisleány erre már le is térdelt s így térdenállva ismét
megcsókolta a Miklós kezét. Miklós nem állhatta meg: felkarolta a
gyermeket s homlokon csókolta.</p>
<p>– Légy jó s szeretni fogunk… Szoktál imádkozni?</p>
<p>– Nem.</p>
<p>– Nem? Hát nem tanított meg rá mamád vagy a tanító néni?</p>
<p>– Én nem jártam iskolába, nincs anyám, nekem egész nap kéregetni
kellett…</p>
<p>Zádor visszatért szobájába iróasztala mellé. Ám az egyszer
sehogysem engedelmeskedett akaratának a feje. Gondolatait
elmélyítette a végletekig, oly képzetei támadtak, a melyeknek
kifejezésére nem talált szavakat. Elméje a legáltalánosabb s
ennélfogva a legelvontabb, talán még soha nem érintett emberi
problemák körül forgott, züremlett… A khaoszban egyetlen
társadalommá folyt össze az egész emberiség s a monstre-társadalom
minden egyes egyedének egyforma joga és értéke volt. A határoló,
szétválasztó, megkülönböztető distinkcziók megszüntek: minden
szabad volt mindenkinek, a bűn is, a mi ennélfogva nem volt
abszolut bűn, mert jog is volt: az élet kényszerjoga. <span class=
"pagenum"><a name="Page_93" id="Page_93">-93-</a></span></p>
<div class="chapter">
<h2>VI. Napi, a nagy proletár.</h2>
</div>
<p>Pont hét órakor bekopogtatott Gábriné gazdája hálószobájának
ajtaján. Lórika is – nagynehezen kivallotta keresztnevét az
utczáról felszedett koldusleányka, – vele ment a szoknyájába
csimpeszkedve. Már négy hete, hogy a háznál volt, de soha még egy
pillanatra sem tágított az ő Máli nénije mellől, ott söndörgött
körülötte takarításkor, vele ment a piaczra is. Még mindig félt,
hogy kiragadják új boldog otthonából. De hogy kitől félt, azt nem
merte megmondani. Ha faggatta Máli néni, keserves zokogásba tört ki
és nem felelt.</p>
<p>Különben nem volt alkalmatlan a kis árva, rendkívül ragaszkodott
a gazdasszonyhoz; megmentőjéből, annak minden egyes szavából,
tettéből, mozdulatából Máli nénivel együtt valóságos kultuszt
csinált. Reggelenként bekérezkedett hozzá kézcsókra s ez alkalomra
fehér köténykét öltött s vizes kefével addig nyalta rakonczátlan
kondri haját, míg sima lett…</p>
<p>Máli néni belépett ura szobájába. Lórika ezalatt szorosan
odalapult az ajtóhoz és várt, míg beszólítják. Csak egy perczig
kellett várakoznia.</p>
<p>– Jó reggelt Lórika, – köszöntötte Miklós az ágyból a belépő
gyermeket. <span class="pagenum"><a name="Page_94" id=
"Page_94">-94-</a></span></p>
<p>Ez hozzá lépett, elhalászta a férfi kezét s egy egészséges
puszit csattantott reá csak aztán felelt.</p>
<p>– Kezitcsókolom, méltóságos úr, igen jól vagyok.</p>
<p>Azzal egyenesen nekiment a méltóságos úr czipőinek, ölébe kapta
ruháit is s ment velük kifelé, a dolgozószobába, ott várta be, míg
Máli néni kijön hozzá. Mert nem kell ám azt hinni, hogy Lórika a
jólétben csak úgy lopta a napot. Ő fényesítette a méltóságos úr
czipőit, varrta rá ruháira a leszakadt vagy meglazult gombot, a
lepedőjét is ő gyűrte a derékalj alá, hogy ránczot ne vessen, a
hajkefék és fésűk tisztogatását sem hagyta volna a világért sem
másra, egyszóval egész délig szobaleányka volt Lórika, de délután
sem hevert: akkor tanult. Egyelőre Máli néni tanította a
betűvetésre, olvasásra és imádkozni. A kisbetűket már tudta is hiba
nélkül. Az imádságok közül is hármat. Oly jól pedig, hogy a reggeli
és estvéli fohász szövegébe egész magától bele tudta kombinálni az
ő megmentője nevét…</p>
<p>– Hogy aludt a méltóságos úr? – kérdezte, midőn Máli néni
kijött.</p>
<p>– Jól, hál’ Istennek.</p>
<p>– A lepedője nem vetett ránczot?</p>
<p>Gábriné elmosolyodott.</p>
<p>– Nem, fiam.</p>
<p>– A gombja, – dicsekedett a kislány – a mit tegnap felvarrtam a
nadrágjára, – s megránczigálta az illető gombot, – olyan erősen
áll, hogy le se lehet szakítani. <span class="pagenum"><a name=
"Page_95" id="Page_95">-95-</a></span></p>
<p>– Ügyes kisleány vagy; jól viseld magad ezentúl is.</p>
<p>A gyermek a kapott dicsérettől meghatva, rengeteg ügybuzgalommal
kapta fel a méltóságos úr ideiglenesen földretett czipőjét s vigan
hopkálva követte Gábrinét a konyhába.</p>
<p>Miklós ezalatt kiugrott ágyából, kicsapta az ablakot s papucsba
bujtatván a lábát, lehányta magáról a hálóinget. Majd benyitott a
szomszédos fürdőszobába s egyenesen a zuhany alá állott. A hőmérő
higanyoszlopa 0 fokot mutatott, de így szokta ő azt tiz fok
hidegben is. Úgy meg volt edzve, hogy a legnagyobb télben sem
fázott. Ledörzsölte magát tetőtől talpig először bolyhos
törülközővel, aztán a csupasz tenyerével. Majd testgyakorlatokat
végzett, elővette sulyzóit – egy kilón kezdte s ötven kilón
végezte, – s megemelgette, megcsavargatta a levegőben a nehéz
vasakat. Testét vérvörösre csípte a hideg, de azért nem öltözött
fel mindjárt, a légfürdőnek húsz perczig kellett tartania. Félórai
testápolás után végre magára vette a ruhát; egyszerre kiöltözködött
korrektül, megvetette a papucsban és hálókabátban való
«komotizálást». Úgy ült a reggelihez, a hogy odaülhetett volna a
kaszinóban is. Bőségesen evett. Sonkából, vajból, három
lágytojásból, ugyanannyi csésze angol theából állott a reggelije.
Reggeli után kisétált. Télikabátot nem vett magára. Zérus fok
felett egy szál ruhában szokott kijárni, még ha fújt is a szél, a
mi megkétszerezi a hideget. Sokan különködésnek, sőt póznak
tartották ezeket a testedzési <span class="pagenum"><a name=
"Page_96" id="Page_96">-96-</a></span> <i>szertelenségeket</i>, ő
viszont egyenesen műveletlenségnek minősítette azt a nembánomságot,
a melylyel a magyar ember, bízva őserejében, teste gondját végkép a
természetre hagyja. Az volt a hite, hogy a nemzetek termelési
képességét a fizikai erők teljes kiképzése által meg lehet
kétszerezni. Ennélfogva valóságos polgári kötelesség a fizikum
épentartása, annak elhanyagolása viszont ostoba léhaság…</p>
<p>Jó félóráig sétált Zádor Miklós az utczákon, aztán, tiz óra
tájban, hazament. Lórika már ott leste az ajtóban:</p>
<p>– Méltóságos úr, az a tegnapi ember megint itt van, a dolgozóban
szivarozik.</p>
<p>– Tudom Lórika, én kérettem ide.</p>
<p>A dolgozószobában csakugyan ott szivarozott a <i>tegnapi
ember</i>, bár lehetett volna mondani mindennapinak is, mert egy
hónap óta állandó délelőtti látogatója volt Miklósnak…</p>
<p>– Szervusz Miklós.</p>
<p>– Isten hozott, Napi.</p>
<p>Napi a Napoleon névnek volt a rövidítése. Még tanulókorában
ragasztották rá czimborái Bodonyi Benczére, a ki akkor még
kivételes energiájú, szinte erőszakos fiú volt; erősebb is
társainál, eszesebb is, jellemesebb is. A fiúk félték és
tisztelték, professzorai nagy jövőt jósoltak neki. Valameddig
tanuló volt, be is váltotta a hozzá fűzött reményeket, minden
vizsgáját kitüntetéssel tette le az egyetemen is. Utriusque juris
doctor lett, de megszerezte a tanári oklevelet is. Joghallgató
korában az olvasókör elnöke volt, de az athletikai klubbnak
<span class="pagenum"><a name="Page_97" id=
"Page_97">-97-</a></span> is ő volt a büszkesége. Huszonnégy éves
korában még egy pályadíjat nyert az Akadémián, aztán egyszerre
letűnt a láthatárról. Két évig egy alföldi városkában volt
eltemetve, mint gimnáziumi tanár, majd egy fővárosi laphoz került,
de nem vált be se itt, se ott. Összeférhetlen természetű ember,
mondták kollegái. De nem az volt az igazság, hanem az, hogy
szellemi fölénye, mondhatni lángelméje, nyomasztó súlylyal
nehezedett rá középszerű környezetére s az ilyen erkölcsi teher
mindig kellemetlen, azt, hacsak lehetséges, lerázza magáról a
nyájbeli ember. Tömegösztön lebunkózni azt, a ki az átlagnál
magasabb. Alighanem ennek köszönhette Napi is, hogy semmire sem
vitte az életben, holott napoleoni szerepet játszott az iskolák
padjai között. Miklóssal való ismeretsége, a mi később igaz
barátsággá melegedett, még onnan datálódott s végképen sohasem
szakadt meg, bár Miklósnak nem volt könnyű látszólagosan nyers
természetét s megátalkodott czinizmusát legyőznie.</p>
<p>– Nagyúr vagy, – így honorálta nem egyszer barátja
ragaszkodását, – mit ereszkedel le hozzám, komisz
<i>téntanyalóhoz</i>, a kaszinóban a helyed a <i>talpnyalók</i>
között!</p>
<p>Összevesztek, de csak kibékültek megint. Zádor Miklós többre
tartotta a kicsapott professzort egy egész tudóstársaságnál.</p>
<p>A két barát viszonya azonban igazában csak az utóbbi időben
erősödött meg. Egy ethikai ponton úgy összetalálkozott a lelkük és
szellemük, hogy szinte elválaszthatatlanok lettek… <span class=
"pagenum"><a name="Page_98" id="Page_98">-98-</a></span></p>
<p>– Régen vársz rám, Napi? – kérdezte a házigazda látogatóját,
miközben szembe vele, egy zsöllyébe ült.</p>
<p>– Félórája. Kissé korábban jöttem, mert fáztam az utczán.</p>
<p>– Okosan tetted. Reggeli után vagy?</p>
<p>– De még mennyire. Épen négy órája, hogy reggeliztem.</p>
<p>– Akkor rendelek neked theát.</p>
<p>– Nem kell az az úri lötyök, inkább szalonnát adj nekem.</p>
<p>Miklós csengetett és megrendelte a kért szalonnát.</p>
<p>– Végeztél valamit, Napi?</p>
<p>Napi kihúzott zsebéből egy elég vaskos füzetet és átnyújtotta
Miklósnak.</p>
<p>– Tessék, itt a tervrajz.</p>
<p>– Majd megtárgyaljuk, – mondta a házigazda, – de mi eredményre
jutottál Latorczayval?</p>
<p>– Semmire. Az egy gyáva ficzkó, csalódtam benne.</p>
<p>– Mit mondott?</p>
<p>– Hogy ő nem léphet be egy titkos társaságba, mert katonatiszt.
Hogy minden pillanatban kész meghalni a szent ügyért, de egyszerre
és nem <i>apránként</i>. Az összeesküvések és forradalmak izgalmait
nem állja ki az idegzete.</p>
<p>– Nem magyaráztad meg neki, hogy nincs itt összeesküvésről szó,
csak jogos önvédelemről; hogy a szövetség szervezete annyira sem
lesz titkos, mint a szabadkőmüveseké.</p>
<p>– Semmit sem magyaráztam meg neki. Elejtettem. <span class=
"pagenum"><a name="Page_99" id="Page_99">-99-</a></span> Olyan
vezéreknek, a kik az első békában megcsúsznak, midőn sárkányokat
kellene legyőzniök, hasznát nem vehetjük.</p>
<p>– Azt tartom, túlzasz, – vélte Miklós, – nem sárkányokkal állunk
mi szemben, hanem egy erkölcsi posványnyal; nem másokat kell nekünk
legyőznünk, hanem önmagunkat kell megerősítenünk, hogy a szakadékok
áthidalására képesek legyünk…</p>
<p>A szalonnát behozta Gábriné; Bodonyi lekanyarított belőle egy
jókora darabot.</p>
<p>– Hogy képzelsz te el egy társadalmi reformot küzdelem nélkül? –
kérdezte, midőn a gazdasszony betette maga után az ajtót. – Passziv
resisztenczia? Kiket akarsz kikoplalni? Ismered-e az élősdi férgek
természetrajzát?</p>
<p>– Nem értelek.</p>
<p>– Pedig a tétel igen egyszerű, – magyarázta a nagy csontos ember
felágaskodva, hogy szinte egy egész fejjel magasabbnak tűnt fel,
mint a milyennek ülve látszott, – a tétel világos, mint a nap. Az
öreg tölgyfát, a melynek amúgy is meg vannak már az odvai, a
viharvert óriást csak úgy lehet az enyészettől megmenteni, ha
kiirtjuk a rajta élősködő gombákat; a preventiv ápolás,
visszametszés, a trágya használhat a csemetének, de a már teljesen
kifejlődött fa nedvkeringését nem mozdítja elő. Van annak elegendő
felszivó gyökere a nélkül is; nem ott a hiba, hanem ott, hogy az
élősdinek még több gyökere van, a mi egy sem a földet szíjja, hanem
a fát.</p>
<p>Miklós megrázta fejét. <span class="pagenum"><a name="Page_100"
id="Page_100">-100-</a></span></p>
<p>– Ez a mi kulturhadjáratunk – mondta elgondolkozva, – mégsem
lehet kimondottan agressziv.</p>
<p>– Különben nem kapunk rá embert, – vágott szavába a kopott
Napoleon. – Igazad van: ettől lehet tartani. De ha így áll a bál, –
folytatta szenvedelemmel, – ha nincs bennünk, a művelődési harcz
megindítóiban annyi szuggeráló erő, hogy megigézzük a lelkeket,
fölébresszük a bennük szunnyadó intellektuális és erkölcsi erőket,
úgyis hiába minden: akkor befalazhatják tőlünk a kripta ajtaját a
modern magyarok.</p>
<p>Most Miklós is felállott. Le s fel járkált a szobában.</p>
<p>– Mi módon érvényesítsük a mi szuggeráló erőnket – kérdezte egy
pár percznyi hallgatás után – egy titkos szövetség keretei
között?</p>
<p>– A szövetségnek titkosnak kell lennie, – magyarázta Bodonyi, –
de az eszme nyilvános: azt el kell szórni minden zugba, hogy
szabadon terjedhessen, elnyomja idővel a legszivósabb gyomot
is.</p>
<p>– El kell szórni az eszme magvát, – tépelődött magában Miklós, –
a nélkül, hogy előkészítettük volna a talaját?!</p>
<p>– A talaj az megvan, – állította Bodonyi, – a talaj az hálás.
Sejtelmes vágyak kelnek-szállnak a levegőben fogantatásra várva,
mint a termékeny állattest a sarjadzás idején. Az undor és
kétségbeesés, a czinizmus és banalitás visszahatásaképen egy
tisztább, szebb, becsületesebb jövő után abajgat a többség, a
léttel való egyenlőtlen <span class="pagenum"><a name="Page_101"
id="Page_101">-101-</a></span> küzdelemben elkorcsosodott
nemzettest. Áhítjuk az erényt, a tisztességet, új szenteket
keresünk, a kik megtisztítsanak bűneinktől s az új hitben
megerősítsenek. Az eszmény az ott él a tömegek lelkében titkosan,
kifejezetlenül, mert senki sincs vele tisztában, hogy mi a
boldogság, mindenki az új Messiásra vár, a ki forrongó érzések
khaoszából kiválasztja, meghatározza, kifejezésre juttatja azt, a
minek ma még nincs neve, a mit a lelkek önmaguktól nem képesek
feldolgozni, csak ösztönszerűen sejtenek: <i>a jövő boldogságának
törvényeit</i>. A talaj az megvan, – fejezte be szavait Bodonyi, –
azt az eszméktől vemhes levegő élenye már megporlasztotta, nekünk
csak vetni kell.</p>
<p>– A törvényeket kell megformuláznunk! – jelentette ki Miklós
meggyőzetve, lelkesen. – Megformulázzuk! Kifejezést adunk a
néplélek titkos óhajainak; megfogalmazzuk a jövőnk tervezetét, hogy
mindenki lássa, okulhasson s meríthessen belőle.</p>
<p>– A formula, a fogalmazvány, – mondta Bodonyi hidegen, – a
kezedben van.</p>
<p>– Ez a füzet, a melyet átadtál nekem?</p>
<p>– Igen, az az evangelium. De ez még nem elég. Egy napig sem
szabad pihennünk, prédikálnunk kell nap-nap után, hogy a kigyúlt
lángok el ne aludjanak. Az evangeliomot meg kell magyaráznunk,
széjjel kell szednünk elemeire, hogy a hitetlenek is
meggyőzettessenek.</p>
<p>– Értelek, – egészítette ki Zádor barátja gondolatát, – egy
független hirlapra van szükségünk pro propaganda fide. <span class=
"pagenum"><a name="Page_102" id="Page_102">-102-</a></span></p>
<p>– Úgy van, – hagyta helyben Bodonyi, – valameddig kezünkben
nincs a tőke, a mely egy ilyen lap alapításához szükséges,
hiábavaló minden igyekezetünk.</p>
<p>– S mennyire lenne szükségünk?</p>
<p>– Egy millió koronára.</p>
<p>Miklóst láthatólag megdöbbentette az összeg nagysága.</p>
<p>– Sok… sok… Ennyit honnan vegyünk?</p>
<p>– Honnan? – Keserű elszántság szikrázott a kopott agitátor
szeméből. – Hogy honnan? Háháhá. Hát összekolduljuk. Én a garasokat
hozom a kurtakorcsmákból, te a kaszinóból az ezreseket. Isten
kegyelméből diktátoroknak születtünk, – s az asztalba vágta görcsös
öklét, – de miután nem jár a parancsunk, mert nem vagyunk
hitelesítve az emberek szemében; könyörögni, koldulni fogunk.
Mutassuk meg, hogy ehhez is értünk, s nem szégyelljük a tarisznyát,
ha úgy követeli a haza érdeke, mi íjjas honfoglaló magyarok kevély
ivadékai.</p>
<p>Miklós egy darabig szóhoz nem jutott bokrosodó
gondolataitól.</p>
<p>– Ne törd a fejedet, – intette a lánglelkű proletár, – vágj bele
a dolgok közepébe: cselekedj.</p>
<p>Miklós megrázta barátja kezét. Valami biztató ötlet
czikkázhatott az agyán keresztül, mert szinte megdicsőült az arcza,
midőn végre szóba kapott.</p>
<p>– Cselekedni fogok. A lehetetlent is meg fogom kisérleni…
<span class="pagenum"><a name="Page_103" id=
"Page_103">-103-</a></span></p>
<div class="chapter">
<h2>VII. A zádorházi nagyasszony.</h2>
</div>
<p>A gőzös becsikorgott a zádorházi állomásra… egyet-kettőt
kaffantott a masina, aztán végkép elcsendesedett.</p>
<p>Zádor Miklós kiugrott a vonatból. Egy galambősz, sárgaliberiás
aggastyán sietett eléje s erővel kezet akart neki csókolni.</p>
<p>– Nem engedem, Sándor bácsi… Tudja, hogy nem szeretem…</p>
<p>Az alázatos öregecske elszontyolodott. Mondani is akart valamit,
de valahogy megbicsaklott a hangja: tagolatlan nyöszörgéssé
nyomorodott a torkában. Ötven esztendő óta szolgálta a Zádor
családot, magasabbrendű lényt látott minden egyes tagjában s oly
érzékenynyé tette a kegyelete, hogy fogatlan szája mindig sirásra
biggyedt, valahányszor Miklós ősei fészkébe hazajött. Pedig nem őt
szolgálta. Immár húsz esztendeje, hogy atyjától átszegődött a
nénjéhez, Zádor Ádám, a nagybátyja özvegyéhez. Miklós különben sem
tartott háztartást, bérbeadta birtokát kastélyostul s valahányszor
Zádorházára jött, nénjénél szállott meg. Az öreg Sándor annak
megbizásából várta őt a vasútnál. <span class="pagenum"><a name=
"Page_104" id="Page_104">-104-</a></span></p>
<p>– Hogy vannak otthon? – kérdezte Miklós az öreget, mialatt a reá
váró, sárga posztóval bélelt antidiliuviális csézába lépett.</p>
<p>– Jól, hál’ Istennek, a méltóságos báróné ma is csak olyan
fürge, mint húsz éves korában.</p>
<p>Mondván, egy rengeteg lábzsákba akarta begyűrni a Miklós lábát,
a mi ellen ez kézzel-lábbal tiltakozott.</p>
<p>– Nem fázom, öregem, hagyja…</p>
<p>– Akkor legalább a bundát, instállom, a méltóságos asszony igen
lelkemre kötötte…</p>
<p>– Bunda se kell, azt vegye fel maga.</p>
<p>Az öreg inas úgy velte, hódprémes bundát így még meg nem
sértettek, mióta világ a világ.</p>
<p>– Én-e, kezit csókolom? Inkább itt fagyok meg helyben. Nem
métsztatott megösmerni: hisz ez az öreg Ádám úr bundája vót…</p>
<p>– Akkor – mondta Miklós, – üljön be legalább a kocsiba, megfagy
a bakon.</p>
<p>– Nojszen majd adna nekem a méltóságos báróné, – s jóizűen
elkaczagta magát az öreg szolga, mert inkább tréfának vette a
kocsiba való beinvitálását; a bakra ült.</p>
<p>A kocsis csettintett, a két elhizott lovacska beledűlt a hámba s
egy keserves nyögés után elkoczogott.</p>
<p>Épen leszállóban volt a nap, a világítás tisztét a fehér hómező
vette át. Bár feljött a hold, de csak kiflialakban jelentkezett a
csillagszöges égen. Miklós oda fordította tekintetét. A fővárosban
sohasem jutott eszébe, hogy a csillagokat <span class=
"pagenum"><a name="Page_105" id="Page_105">-105-</a></span>
vizsgálja, itt, szülőfaluja határában, régi ösmerősként üdvözölte
az eget; innen tudta az állását valamennyi csillagnak. (Az ott a
kastély tornya irányában a gönczölszekere a kiskocsissal, a temető
felett a fiastyúk húzódik meg csibéivel; az esthajnalcsillag amott
az ég peremén csak olyan fényes, mint volt hajdanában, a mikor
rövid nadrágban hajkurászta a kabóczákat a páston…) Hej, hiába, az
egész életnek sincs akkora értéke, mint a gyermekkori emlékeknek, a
melyeket tündéri távolból hajt fel a képzelet. Csak az az édes,
csak az a drága, a mi utólérhetetlen, visszahozhatatlan. Isten a
megmondhatója, miért olyan szivárványszerűek az emberek
legboldogítóbb lelki kincsei!…</p>
<p>Miklós egész elszomorodott, mire a faluba ért a kocsi. Most
különösen nagy oka volt a szomorúságra… Ám összeszedte magát, mire
nénje kastélya elé ért, már mosolygott, hogy Marcsuskának, öreg
dajkájának, a ki szokás szerint ott söndörgött, leskődött rá (hogy
első lehessen, a ki üdvözölje) a ház sarkában, meg ne essen rajta a
szive. Magához szólította az alázatos töpörödött anyókát,
megölelte, megcsókolta az arczát, nem törődve ránczai közé szűrődő
könnyeivel.</p>
<p>– Hogy van, daduska lelkem? Látom, ma is csak olyan menyecske,
mint tavaly.</p>
<p>A menyecske csak tovább zokogott, érzései kifejezésére nem akadt
szava…</p>
<p>Miklós belépett az előterembe, a melyben egyetlen kőolajlámpa
világított. A kőkoczkák ismerősen kongtak súlyos léptei alatt. Az
<span class="pagenum"><a name="Page_106" id=
"Page_106">-106-</a></span> öreg Sándor előtte botrogott a
félhomályban, s kitárta neki az ebédlő ajtaját. Itt is csak egy
lámpa pislogott. Az ősök árnyékbavesző fejei neheztelőleg
bólogattak le reá a falról… Nagy okuk volt a szomorúságra az
ősöknek is. Miklós úgy hitte legalább. Kényelmetlenül érezte magát
a gyéren butorozott boltives teremben. Több világosságra vágyott.
Mintha dohszaga lett volna a komoly félhomálynak. Pedig még le is
ültette az öreg inas, a miből megtudta Miklós, hogy nénje nem
bocsátja egyhamar maga elé…</p>
<p>Különös asszony volt a Zádor Ádám özvegye. Beosztotta a napját
apróra s ettől a beosztástól senki kedvéért nem tágított. Ha az
állott a programmján, hogy hattól hétig harisnyát kell foltoznia,
stoppolt, ha úgy kellett is a hozzávaló lyukas harisnyát
kölcsönkérnie. S szót sem szólt senkihez, mialatt
foglalatoskodott.</p>
<p>Aránylag elég szerencséje volt Miklósnak, alig ült öt perczig a
barátságtalan, petroleumfüstös teremben, magához kérette a nénje,
született Lilien Paulina bárónő, a thüringiai származású dáma.</p>
<p>A szoba, a melyben öccsét fogadta, már egész más képet mutatott,
mint az ebédlő. Tizenkét vastag gyertya égett két szépmivű fali
karos gyertyatartóban, további kettő az asztalon világított.
Valóban volt mit megvilágítania. Valami ünnepies, szinte merev
előkelőség jellemezte a női szalon egész berendezését, kezdve a
cseresznyevörös selyemmel behúzott, világos <span class=
"pagenum"><a name="Page_107" id="Page_107">-107-</a></span> keretes
Biedermeyer garniturától le egész addig a két gyöngyvarrottas
párnáig, a melyen jobbra és balra az asszony trónusától két hófehér
angoramacska nyújtózkodott. Minden egyes butordarab (kép,
szobrocska és egyéb apróság) a helyén volt, szinte szervesen
illeszkedett bele a dámaszoba stiljébe a legjellegzetesebben maga a
lakója. Finom arczélű, aggkora ellenére karcsú marquise-termetű
dáma volt. Halántékán lógó ezüstszin vuklicskáival s negédes
kontyára bigyesztett kukolájával úgy nézett ki, mint egy
megelevenedett ó-szász porczellán figura. Nagyon szép volt,
művésziesen előkelő még most is, csillogó sötétkék szeme s
csudálatosan fekete szemöldöke meghazudtolták nyolczvan éves
korát.</p>
<p>Egy kerekded, minétbevaló kézlejtéssel üdvözölte öccsét, a ki
tiszteletteljes mély meghajlás után egy csókot lehellt újjai
hegyére.</p>
<p>– Bonsoir, cher parent. (Jó estét, kedves rokon) – s egy újabb,
de egész másforma gesztussal helyet mutatott neki.</p>
<p>Miklós leült s bocsánatot kért a finom dámától, hogy
megháborgatta klasszikus, (így fejezte ki magát) szépséges
nyugalmában.</p>
<p>– Úgy tudom, édes Miklós, – válaszolt a néni mentegetődzésére, –
maga az én egyedüli élő magyar rokonom, de a nélkül is szivesen
látnám, mert erősen emlékeztet az én boldogult uramra.</p>
<p>A fiatalember meghajolt székében.</p>
<p>– Néném mindig nagyon kegyes volt hozzám.</p>
<p>– Akkor kár volt a kegyes nénit annyira <span class=
"pagenum"><a name="Page_108" id="Page_108">-108-</a></span>
elhanyagolni, – jegyezte meg a galambősz dáma, mutatóújjával kaczér
negédességgel fenyegetve meg öcscsét, – a néni különködő kissé,
talán idegenszerű is, «az erős férfiak nemes hazájában» nem tudott
stilszerűen elhelyezkedni, de az elhanyagolást azért talán nem
érdemli meg, mert a szive: az magyar.</p>
<p>– A beszédje is, kedves néném, – jegyezte meg Miklós őszintén, –
oly választékos és zengzetes nyelven ma már nem is igen társalognak
az emberek.</p>
<p>– Hja, én még a Vörösmarty és Kisfaludy könyveiből tanultam meg
magyarul, az ő nyelvük tiszta volt és finom, mint egy sainte vierge
(szent szűz), nem olyan <i>grácziátlan</i> és <i>meztelen</i>, mint
a melyen az ujságok s a mai irók szólnak hozzánk…</p>
<p>Az egyik angora macska, a kandúr, megunta a heverést, felült két
hátsó lábára, kinyújtóztatta zsibbadt tagjait s miután hatalmas
ásítással könnyített a lelkén, merész szökéssel átugrott a Miklós
ölébe, annak keze alá fúrva buksi fejét.</p>
<p>A néni elnevette magát. Üde, szinte dallamos volt a kaczagása,
mint egy fiatal leányé.</p>
<p>– Czirógassa meg… Azt akarja a haszontalan, hogy
megczirógassák.</p>
<p>– Ismerem a természetét, – mondta Miklós s megvakargatta a
törlészkedő czicza fületövét, a mire az legott elkezdett fonni, oly
hangosan dorombolt, hogy beillett volna hortyogásnak is…</p>
<p>Hamarosan komolyra fordult a beszéd sora <span class=
"pagenum"><a name="Page_109" id="Page_109">-109-</a></span> a szép
antikveretű nénike s erőtől duzzadó fiatal öccse között.</p>
<p>– Nemde a birtokot jött megnézni, cher Miklós?</p>
<p>Lecsuklott a fiatalember feje.</p>
<p>– Igen, – mondta, kínosan ejtve ki a szót. – Azaz – javította ki
magát, – nem is annyira <i>nézni</i> jöttem én…</p>
<p>– Mint?</p>
<p>– El akarom adni a birtokomat. El <i>kell</i> adnom…</p>
<p>Egy pillanatra megcsuklott a fegyelmezett nagyúri dáma dereka,
mintha megvonaglottak volna porcellán arczának idegei is. Hátradőlt
székében s behúnyta szemét, ajaka szigorú lett, úgy elkeskenyedett,
mint egy vonalzó. De csakis egy pillanatig tartott örökasszonyi
bájosságának eme hirtelen elkeményedése, a másik pillanatban már
ismét mosolygott a szeme.</p>
<p>– Ah, cher Miklós, el akarja adni?!…</p>
<p>– Ezer koronát igérnek holdjáért, – mondta Miklós száraz
torokból – s négyszáznak is alig hozza meg a kamatját…</p>
<p>– Ne mentegesse magát, Miklós, ne… Önjogú… Mit akar venni a
birtoka árán? Valami ideája van?</p>
<p>Hizelgő akart lenni a dáma hangja, de a tónust sehogysem találta
el: végképen elvesztette melodiáját, úgy hangzott, mint a
fakalapács.</p>
<p>– Igen, – válaszolta Miklós gyönge hangon, – egy ideám van. –
Majd leküzdte gyöngeségét s bátran nénje szemébe nézett. –
<span class="pagenum"><a name="Page_110" id=
"Page_110">-110-</a></span> Annak a birtoknak az árán én egy egész
országot akarok venni.</p>
<p>– Ah, – kérdezte a néni édeskés maszkot öltve, de gúnyt
lehellve, – talán egy szigetet bánánfákkal és papagájokkal?</p>
<p>– Nem szigetet papagájokkal, – utasította vissza Miklós a gúnyt
szerényen, de keserűen, – hanem egy kontinentális országot,
magukról megfeledkezett bűnösökkel.</p>
<p>Finom és érzékeny volt az agg dáma elméje: rögtön kitalálta,
hová czéloz az öccse.</p>
<p>– Nem is annyira kontinentális, mint szellemi birodalmat, –
gúnyolódott, most már álarcz nélkül, – az szokott olyan olcsó
lenni.</p>
<p>– Olcsó, a kinek olcsó, – mondta Miklós, – nekem igen drága,
hisz mindenemet adom oda érte.</p>
<p>Olyan hangon mondta ezt a fiatalember, hogy egyszeribe elapadt
az öreg dáma szatirája.</p>
<p>– Cher Miklós, – figyelmeztette öcscsét, – látom, hogy
elérkezett a maga ideje is: rájött a Zádorok szent kisértete, hogy
a haza nevében azt a talpalatnyi földet is kirántsa talpa alól, a
mely (az általam szivem vérével őrzött birtokon kívül) még a család
kezén maradt. Ez ellen nem lehet tenni: tudom. A maguk sorsa meg
van pecsételve: a Zádoroknak el kell pusztulniok.</p>
<p>– A Zádorok elpusztulhatnak, de új élet fog kelni hamvaikból… A
pusztulás természeti törvény, a megujhodás föltétele…</p>
<p>Egy pár pillanatra elhallgattak. Az ősz dáma törte meg a merengő
csöndet.</p>
<p>– Mi a terve, Nicolas? <span class="pagenum"><a name="Page_111"
id="Page_111">-111-</a></span></p>
<p>– Egy ujság czéljaira kell a pénz.</p>
<p>– Hm. S kifutja a föld árából?</p>
<p>– Nem, az csak a fele költséget fedezi, a másik felet majd
összekéregetem.</p>
<p>– Mennyit tesz ki az egész?</p>
<p>– Egy millió koronát.</p>
<p>– Épen egy milliót?</p>
<p>– Épen.</p>
<p>– S megegyezett már a vevőjével?</p>
<p>– Körülbelől. A helybeli jegyző régen unszol: adjam oda a
birtokot a parasztoknak, jót teszek velük s magammal is.</p>
<p>– S miért nem adta el eddig?</p>
<p>– Oh, néném, – fakadt fel végre a fiatalember szivének nehezen
titkolt sebe, – a dolog így is emberfeletti fájdalmat okoz nekem.
Honfoglaló ősöm hősi munkájának utolsó földi emlékét pusztítom el,
midőn az ezeréves családi birtokot eladom. Valójában egy megrázó
tragédia ez… az utolsó jelenet…</p>
<p>Szaggatottan beszélt, keble zihált a megindultságtól.</p>
<p>Az öreg dámára ráragadt az izgatottsága.</p>
<p>– Nem az utolsó… az utolsó jelenetet én fogom lejátszani.</p>
<p>– A nagybátyám birtoka már nem Zádor vagyon, – jegyezte meg
Miklós, – az a néném tulajdona.</p>
<p>A fehérhajú agg nő magasra emelte büszke, méltóságos fejét.</p>
<p>– Nagybátyád rám hagyta, – mondta, – de én sohasem tekintettem
az én tulajdonomnak. Egy szent bizomány az az én kezemben…
<span class="pagenum"><a name="Page_112" id=
"Page_112">-112-</a></span> S azt hiszem, hiven sáfárkodtam vele.
Megtartottam az utolsó rögig. Beczéztem, javítottam, gazdagítottam:
ma mégegyszer annyit ér, mint mikor átvettem… a ti őseitek földje
hálával fizetett nekem.</p>
<p>Miklós lehajolt nénje átlátszó kezére s egy áhítatos csókot
lehellt reá. A szó, az a torkán akadt.</p>
<p>– Ám mi hasznom a sáfárkodásból, – folytatta az idegenből
magyarba szakadt nagyasszony, – midőn, látom, ennek is csak az lesz
a vége, a mi a többinek. – Te, – s egész törékeny testében
megremegve fölemelkedett, – te el fogod ezt is adni, chimaerákat
fogsz hajszolni az árán.</p>
<p>Erre fölállott a férfi is. A perspektiva, a mely nénje szavai
nyomán megnyilt előtte, megrázta idegeit.</p>
<p>– Én? – kérdezte tájékozatlanul.</p>
<p>– Te, te, te! – erősítette a nagyasszony tragikai erővel. – Mert
hiszen a tied lesz, még pedig sokkal korábban, mintsem
gondolod!</p>
<p>– Az enyém?</p>
<p>– Te vagy az utolsó Zádor. Kire hagyhatnám?</p>
<p>Mondván, a nagyasszony kimerülten visszaroskadt a székébe s
átható nézésű szeméből könnyek szivárogtak s hullottak alá az
arczára némán, égető szemrehányással emelve vádat az utolsó Zádor
fejére.</p>
<p>– Oh, néném, néném!…</p>
<p>Miklós mélyen meg volt rendülve. Az asszony összeszedte minden
erejét. <span class="pagenum"><a name="Page_113" id=
"Page_113">-113-</a></span></p>
<p>– Legyen Isten akarata szerint, – szavallta ünnepiesen, – én
mindenesetre megteszem a magamét. A család érdekét a síron túl is
védeni fogom. Én, az idegen asszony, méltó utódja akarok lenni
ősanyáitoknak. A birtokot rád hagyom, de esküdj meg itt nekem, hogy
nem fogod elidegeníteni s megesketed erre, ha lesz, a fiadat
is.</p>
<p>Akárcsak a Zádorok valamelyik tizenhatodik századbeli ősanyja
elevenedett volna meg s szállott volna ki az ebédlőház egyik
képkeretéből: úgy állott ott szemben az ükunokával az utolsó
Zádorné, öregmódis fekete empire ruhájából misztikusan kivillanó
hófehér arczczal, előrenyújtott reszkető kezekkel.</p>
<p>Miklós térdreesett a felséges jelenés előtt, úgy esküdött.</p>
<p>– Fogadom becsületszavamra, őseim emlékére… Esküszöm!</p>
<p>Az öreg dáma egy pillanatra elfordította fejét. Zokogott. Majd
egy hirtelen kemény elhatározással beszüntette könnyeit.</p>
<p>– Keljen fel, Miklós.</p>
<p>A férfi nem mozdult. Mintha valami névtelen fájdalom odaszögezte
volna a földhöz.</p>
<p>– Kelj fel Miklós, – ismételte meg kérését a nagyasszony.
Gondold meg, hogy rám nézve már ebben a korban végzetes lehet
minden elérzékenykedés. Holott még dolgunk van egymással; addig nem
akarok elmúlni, míg földi kötelességemnek eleget nem tettem.</p>
<p>A férfi fölemelkedett.</p>
<p>– Parancsol, néném? <span class="pagenum"><a name="Page_114" id=
"Page_114">-114-</a></span></p>
<p>Holnap elhivatjuk a közjegyzőt. Addig, míg vele nem végeztünk,
ne add el a birtokodat…</p>
<p>Másnap megjött a közjegyző. A nagyasszony tollba mondta neki
végrendeletét, a melynek erejénél fogva Miklós egy kétezer holdas
birtok várományosa lett.</p>
<p>Azonkívül rögtön a kezéhez kilenczszázezer koronát kapott az
utolsó Zádor készpénzben és értékpapirokban az utolsó Zádornétól, a
nemzetség négy vármegyére szóló szállásbirtoka utolsó
parczellájának nagyszivű sáfárjától, a thüringiai származású nemes
dámától, a ki meg akarta mutatni, hogy méltó utódja nagynevű magyar
elődeinek… Méltóbban nem mutathatta volna meg…</p>
<p>Természetes, hogy Miklós ezek után nem adta el a birtokát.
Vagyonos ember lett egyszeribe. Ha akarja vala, legott elhozhatta
volna ősei fészkébe édes kis szerelmetes madarát. De még nem
akarta… A haza mindenek előtt! Ezt ő így érezte, így tanulta, így
örökölte őseitől. S ment ment az ő nyomdokukon a sötét jövő felé, a
múltból fölczikkázó fénysávok mutatták az útját… Ő látott a
sötétségben is. <span class="pagenum"><a name="Page_115" id=
"Page_115">-115-</a></span></p>
<div class="chapter">
<h2>VIII. A fejedelemasszony.</h2>
</div>
<p>– Kilenczszázezer koronát hoztam magammal…</p>
<p>Bodonyi még a kést sem tette le, a mivel szalonnáját szabdalta:
folytatta a falatozást.</p>
<p>– Ühüm, – dünnyögte, – szép pénz, megér kilenczezret.</p>
<p>– Annyit ér, mint a mennyit mondtam.</p>
<p>– Csak lesd…</p>
<p>– Miért lessem, mikor itt van a szekrényemben.</p>
<p>– Az ám, az aláirási ív.</p>
<p>– Nem aláirási ív. Pénz és értékpapir.</p>
<p>De erre már csakugyan abbahagyta Napi a szalonnázást.</p>
<p>– Készpénzzel fizettek volna? A kaszinó urai? Hihetetlen.</p>
<p>– Nem a kaszinó uraitól hoztam a pénzt.</p>
<p>– Hát kitől?</p>
<p>S nyitva maradt a Napi szája a csodálkozástól.</p>
<p>– A nagynénémtől.</p>
<p>– A német bárónétól?</p>
<p>– Tőle.</p>
<p>Még nagyobbat csodálkozni úgy sem tudott volna Napi, hát
egyáltalában nem csodálkozott <span class="pagenum"><a name=
"Page_116" id="Page_116">-116-</a></span> többé. Kopott nadrágjába
dörgölte a kezét és belenevetett a levegőbe.</p>
<p>– Ejnye, ejnye…</p>
<p>– Meglep a dolog, ugy-e? – kérdezte Miklós barátja vállára
hajolva és ő is nevetett.</p>
<p>– Ejnye, ejnye…</p>
<p>– Térj magadhoz, Napi.</p>
<p>– Várjál egy kicsit… Olyan váratlanul jött a dolog… S az én
szivem úgy elszokott az örömtől… Várjál egy kicsit…</p>
<p>Napi igen sápadt volt csakugyan. Úgy látszott, dermedt szivének
valóban megártott az öröm láza, mint éhenhalódó gyomrának a zsiros
falat.</p>
<p>– Ejnye, ejnye, – hajtogatta egyre; csak negyedszerre tudta
befejezni az ajkán csüggő mondatot. – Ejnye, ejnye, hisz akkor az
egy szent a te nénéd, a te német nénéd…</p>
<p>– Szent, – hagyta helyben mély meggyőződéssel Miklós. –
Úgyszólván semmit sem költött magára az utolsó huszonöt
esztendőben, (mióta az ura meghalt); egy szobában lakott a
kastélyban, hogy csaknem egész jövedelmét félretehesse az ura
véreinek…</p>
<p>Most már meg a fejét lóggatta váltig a nagyszivű proletár.</p>
<p>– Csudálatos, csudálatos, – motyogta, – mi most megszentelt
pénzből fogjuk a lapot megindítani!…</p>
<p>– Megindítjuk – jelentette ki Miklós, – minél hamarabb, azonnal,
ha lehet. Gondoskodjál kiadóról, állítsd össze a szerkesztőséget:
ez a te dolgod lesz. <span class="pagenum"><a name="Page_117" id=
"Page_117">-117-</a></span></p>
<p>Bodonyi egyszeribe elemébe jött. Szögletes arcza kigömbölyödött,
végtagjai elkezdtek rángatódzni, ugrált, hadonázott
gorilla-karjaival, buzgalmában nem találta helyét.</p>
<p>– Azt rám bízhatod, pajtás. Én ismerem az embereket… Micsoda
társaság lesz itt együtt!… Megállj, kóstolóba felsorolok neked
egynehányat. Főszerkesztőnek Lombos Keresztélyt csipem meg, a
nazarénust. Egész Magyarországon nincs még egy oly tiszteletet
parancsoló pofa. Aztán nem is üres ember: kilencz nyelven ir és
beszél, van tanári, mérnöki, orvosi diplomája, úgy versel, mint a
záporeső, pingál, hegedül, egyszóval mindenhez ért.</p>
<p>– S hol van jelenleg alkalmazva? – kérdezte Miklós
kiváncsian.</p>
<p>– Hogy hol? Jelenleg?… Hát jelenleg szabó.</p>
<p>– Szabó!</p>
<p>– Persze hogy persze. Éhen csak nem halhat az ember: a tudománya
nem kellett senkinek, hát a szabómesterségre adta a fejét s
mondhatom, ezen a téren se kontár.</p>
<p>Miklós megcsóválta fejét. Napi folytatta:</p>
<p>– Egyszóval Keresztély koma jó lesz főszerkesztőnek.
Szerkesztőnek ellenben Deéry Ferkét bazsaltam ki magamnak. Ő
praktikus ember és szörnyen munkabiró. Egyidőben egyszerre hét
laphoz volt szerződtetve. Csinált politikát, közgazdaságot,
sportot, novellát, regényt, rövid hirt, talányt és halálozási
rovatot.</p>
<p>– Akkor az sokat keres, – vélte Miklós, – drága lesz nekünk.
<span class="pagenum"><a name="Page_118" id=
"Page_118">-118-</a></span></p>
<p>– Bízd rám, – s jóizűen elkaczagta magát Napi, – száz forintot
adunk neki havonta.</p>
<p>– S ezért az összegért otthagyja mind a hét lapját?</p>
<p>– Azokat ő rég otthagyta, – világosította fel Napi még jobban
kaczagva. – Immár két éve, hogy irnok a rendőrségnél.</p>
<p>– Tréfálsz?</p>
<p>– Nem. Jön a segédszerkesztő. Ez most kifutó a Kiss és Nagy
czégnél. De ne gondold, nem közönséges kifutó, nélküle rég kridát
mondott volna Kiss és Nagy, nem fejtegetem neked bővebben, hogy
miért, egyelőre csak annyit a barátomról, hogy három hetilapot ir,
– nem szerkeszt, hanem maga irja a lapokat az elsőtől az utolsó
betűig.</p>
<p>– S nem boldogul? – vágott Miklós a Napi szavába.</p>
<p>– Nem, – válaszolt ez gyermekes egyszerűséggel, – mert nem
népszerű lapokat csinál. A Keresztények Lapjának hetvenöt
előfizetője van, Árpád Népének hatvan, a Magyar Virtusnak pláne
csak huszonkilencz… De ne beszélj közbe, – folytatta az extanár
lelkesen. – Jönnek a főmunkatársak. A politikai rovatot Belki
Jancsi fogja vezetni. Annak ugyan most igen jól megy a dolga,
korcsmáros a Külső Váczi-úton, de a milyen lelkes ember, biztosan
bezárja a bótot s testtel-lélekkel felcsap közénk…</p>
<p>– S ért a politikához? – kérdezte Miklós elhülve, szinte
roszkedvűen.</p>
<p>– Valamikor ő irta ebben az országban a <span class=
"pagenum"><a name="Page_119" id="Page_119">-119-</a></span>
legemelkedettebb politikai vezető czikkelyeket, – mondta Napi a
legmélyebb meggyőződés hangján. – Persze nem a napi politika
szalmáját csépelte, az ilyes hülye pitykézésre nem volt kapható, ő
mindig a nagy konczepciók embere volt. Kezdeményező elme,
távolbalátó bölcs, a ki a kis dolgokból nagy következtetéseket tud
levonni, nem mint ezek a mai divatos napszámosok, a kik úgy széjjel
elemzik a legnagyobb államjóléti kérdéseket is, hogy ember legyen,
a ki kikeresi belőlük a lényeget.</p>
<p>– De hiszen ez végtelenül szomorú, – fakadt ki Zádor, – hogy
ezek a te embereid így deplaszirozva vannak.</p>
<p>– Hát nem azért akarjuk mi ezt az országot revizió alá venni, –
kérdezte az extanár naivságot mimelő gúnynyal, – mert az emberek
nincsenek benne a helyükön? Nem azt akarjuk, hogy az erők teljes
érvényesülési lehetősége minden vonalon biztosítva legyen? Hogy
parlagon ne heverjen az ész és munkatőke; ki-ki annyit érjen, mint
a mennyi értéket képvisel!</p>
<p>Zádor kissé zavarba jött.</p>
<p>– Jó, – mondta, – de te, azt hiszem, túlzasz.</p>
<p>– Én túlzok? – heveskedett Napoleon. – Én, a két diplomás
proletár, a ki egyszer eszik napjában (nem panaszképen mondom),
akkor is csak szalonnát; a ki mindent megtanultam, a mit megtanulni
lehetett; a ki soha senkit meg nem bántottam, de csekély erőmtől
telhetőleg <span class="pagenum"><a name="Page_120" id=
"Page_120">-120-</a></span> mindenkin segítettem, a ki hozzam
folyamodott… Én túlzok, – folytatta szenvedelmes, rikácsoló hangon,
– a ki a tudásommal, ha alkalom adódnék, szégyenbe borítanám a
legtöbb akadémikust; a ki különbül eladminisztrálnám akármelyik
miniszteriumot, mint a mai nagyfejűek bármelyike; a ki teljes
életemben dolgoztam, küzködtem, égő szenvedelemmel törtem a
magasságokba, mert úgy teremtett meg Isten, hogy fent legyek!… És
hol vagyok? – fejezte be hosszúlélekzetű tirádáját tragikusan
lefokozott tompa hangon. – Járdataposó, létnélküli kétes egyén
vagyok, a rendőrség szemében megfigyelendő veszedelmes proletár,
hulladékon tengődő féreg… S miért? Mert ember akarok lenni
elsősorban, nem tányérnyaló ripők, csúszó-mászó hüllő, mint a siker
jegyében működő élősdiek. Ember vagyok! Az maradok!</p>
<p>Mondván, nyomatékul az asztalba csapott öklével a kopott
proletár.</p>
<p>Miklós meg volt győzve… Ennek a sokat szenvedett, viharvert,
nyomorban edzett lelkű férfinek ismernie kell az embereit. A
társadalmat is. Hiszen átfúrta magát annak minden rétegén, mielőtt
a legalsóbbig jutott. Az, a mit ő csak egy bizonyos távlatból
láthat, hozzá olyan közel fekszik, hogy megfoghatja akár puszta
kézzel is… Az intézmények, a közszellem vétkei nemcsak rút látvány
az ő szemében, de kínzókerék is, a mely megropogtatta tagjait…
Odanyújtotta jobbját a proletárnak.</p>
<p>– Igazad lehet, barátom, te jobban ismerheted <span class=
"pagenum"><a name="Page_121" id="Page_121">-121-</a></span> a
világot, mint én. Vezess, követni foglak.</p>
<p>Még át akart neki adni egy pár ezer koronát a lap szerződtetendő
munkatársainak leelőzésére, de a proletár csak ötven koronát
fogadott el tőle egy öltő ruhára, hogy ne szégyelljék magukat, a
kikkel a lap érdekében tárgyalnia kell.</p>
<p>– A pénz irányában, – jelentette ki, – míg nincs kiadónk, hozzád
utasítom a feleket; én pénzt nem kezelek.</p>
<p>S emelt fővel, dagadó kebellel távozott barátja lakásáról, a
nagy igazságok martirja, a fenkölt szellemű úri koldus, a kinek oly
végtelen volt az ambicziója: elsősorban erővel ember akart lenni
szegény…</p>
<p>Miklós magára maradt dolgozószobájában, szemlélődő elméjű ember
létére fölidézte, összegyűjtötte utolsó három napja változatos
eseményeit, megdöbbentő benyomásait. Érezte, hogy a picziny
időkeretben roppant meggazdagodott a lelke, de érezte a gazdagodása
terhét is. Elméjében új megfogalmazatlan kötelességek jelentkeztek
szigorú erővel, parancsolón: nem vagy többé a magadé, ezentúl
másoknak élj! Egy-egy pillanatra szinte megijedt a rámeredő
felelősségek árnyaitól, de csak leküzdte gyöngeségét, eszébe jutott
egy amerikai dollárkirály mondása: Mennél több terhet vállalok,
annál erősebb vagyok.</p>
<p>Azért mégis, mintha megkönnyebbedett volna a szive, midőn Lórika
többszöri félénk kopogás után belépett a szobájába. <span class=
"pagenum"><a name="Page_122" id="Page_122">-122-</a></span></p>
<p>– Méltóságos úr, – kezdte a kis fitosorrú leányka, – a néni
leszaladt a grajzlerhoz vajért, nekem kellett ajtót nyitnom.</p>
<p>– Keres valaki? – kérdezte Miklós mosolyogva.</p>
<p>– Igen, egy bácsi.</p>
<p>– Ismerős bácsi?</p>
<p>– Nem ösmerős, de finom úr azért.</p>
<p>– Hogy tudod, hogy finom? – évődött Miklós a gyerekkel.</p>
<p>– Onnat, hogy lakkos topánka van a lábán, a fején meg pincs.</p>
<p>– Pincs? Czilinderkalap talán?</p>
<p>– Olyan kéményformájú.</p>
<p>– No ha kéményformájú, – nevetett Miklós, – kérd el a névjegyét
és hozd be.</p>
<p>– Már kértem, – jelentette a kislány fontoskodva, – de nem adta
ide. Aszondta, hogy aszongya, ugyis <i>örülni</i> fog neki a
méltóságos úr.</p>
<p>– Hát ereszd be.</p>
<p>Egy percz mulva önérzetes magatartású pofaszakállas úr lépett a
szobába. Kurtán levágta fejét, mint a ki fölötte áll a meghajlás
konvencziójának.</p>
<p>– Van szerencsém magamat bemutatni: báró Langer Viktor
vagyok.</p>
<p>A házigazda felállott s visszonozta az üdvözlést, de kezet nem
nyújtott vendégének. Az igen ki volt pomádézva, monokli ült a
balszemében, hepcziás volt egész magatartása. Miklós ösztönszerűleg
fázott az efféle alakoktól. <span class="pagenum"><a name=
"Page_123" id="Page_123">-123-</a></span></p>
<p>– Tessék helyet foglalni. Mivel szolgálhatok?</p>
<p>Az idegen úr leült, meghúzogatta nyakát a gallérjában s
keresztbecsapta lábát.</p>
<p>– Mindenekelőtt exkuzálnom kell magamat, hogy a kis cseléd előtt
megtartottam inkognitómat… Én nevezetesen igen exponált ember
vagyok.</p>
<p>– Mennyiben? – kérdezte Miklós gépiesen.</p>
<p>– Üldöznek.</p>
<p>– Ah!</p>
<p>– Orosz alattvaló vagyok, azt hiszem, ez mindent
megmagyaráz.</p>
<p>Miklós úgy vélte, hogy biz az semmit sem magyaráz meg, de nem
tett megjegyzést az ellenszenves úr szavaira.</p>
<p>– Muszka kémek ólálkodnak körülöttem, – folytatta a
pofaszakállas, – s elkeserítik az életemet. S mindez – magyarázta,
– egyetlen liberális politikai czikk miatt. A rendőrség fekete
könyvében mint veszedelmes anarchistát tartanak nyilván.</p>
<p>– Kellemetlen, – jegyezte meg Miklós szárazon.</p>
<p>– Ám mindez – jegyezte meg az idegen, – azt hiszem, kevéssé
érdekelheti Méltóságodat. Nem is azért tettem tiszteletemet, hogy
elnyafogjam a bajaimat. Egy világraszóló találmánynak vagyok a
résztulajdonosa.</p>
<p>– Oh, kérem, – tiltakozott a házigazda a további szó ellen, – ha
az a czélja, hogy velem financziroztassa a találmányát, ne is
menjünk tovább… Arra nekem nincs pénzem, punktum. <span class=
"pagenum"><a name="Page_124" id="Page_124">-124-</a></span></p>
<p>A pofaszakállas úr markába ejtette monokliját s finom battiszt
kendőjével megdörzsölgette annak nyomát az orra nyergén.</p>
<p>– Ön nem koczkáztat semmit, – mondta, inpertinensül farkasszemet
nézve a házigazdával, – holott milliókat nyerhet.</p>
<p>– Köszönöm.</p>
<p>A jövevény felhúzta az orrát.</p>
<p>– Ön nem őszinte hozzám, uram.</p>
<p>Ennyi szemtelenség már mégis fellázította Miklóst.</p>
<p>– Semmi okom rá, – mondta s a levegőbe nézett vendége feje
fölött.</p>
<p>– Önnek van pénze, – állította ez, ügyet sem vetve a Miklós
visszautasító magatartására. – Annak a pénznek a tizedrészével két
hónapon belől megnégyszerezheti a vagyonát.</p>
<p>Miklós most már teljesen tisztában volt vele, hogy szélhámossal
van dolga. Nem sokat teketóriázott, nem tartotta magához méltónak a
gyáva türelmet, a melylyel az eféle tolakodást általában honorálni
szokás, felugrott székéből s a szó szoros értelmében ajtót mutatott
a gyanus embernek.</p>
<p>– Uram, volt szerencsém. Drága az időm.</p>
<p>Szempillája se rezdült meg a tolakodó embernek.</p>
<p>– A hogy parancsolja, – mondta, – majd eljövök másszor, addig is
– s egy nyomtatott füzetet vett ki zsebéből, – itt hagyom ezt az
expozét, tessék áttanulmányozni.</p>
<p>Mondván, meghajtotta magát, még kurtábban, <span class=
"pagenum"><a name="Page_125" id="Page_125">-125-</a></span>
dölyfösebben, mint jöttekor, s viszontüdvözlést sem várva,
távozott.</p>
<p>Miklós elnevette magát, mert nem akart bosszankodni.</p>
<p>– Honnan tudja ez az existenczia, – kérdezte önmagától, – hogy
neki pénze van? Mikor Bodonyit kivéve, senkinek sem szólt a
nénjétől kapott pénzről! S mindössze egy pár órája, hogy Budapestre
érkezett!</p>
<p>Nem sokáig törte fejét a csudán, átöltözködött feketébe,
czilindert tett a fejére s kiment az utczára. A legelső
virágkereskedésben pár szál gyöngyvirágot vett a gomblyukába. Aztán
gyors, szilárd lépésben elindult a Nemzeti Kaszinó felé. Csábrághot
akarta felkeresni, a ki rendszerint ott szokott ilyen időtájt
villásreggelizni. Ám a sors könyvében úgy volt megirva, hogy ne
jusson el aznap a Kaszinóba. A Baross-utcza és Mária-utcza sarkán
majd elgázolta egy szelesen hajtott automobil. Folytatni akarta
útját, mintha mi sem történt volna, de megállította egy női hang. A
nevén szólították; csak francziául.</p>
<p>– Monsieur de Zadorre!</p>
<p>Zádor arrafelé fordult, a merről a hang a füléhez ütődött.</p>
<p>A veszedelmes automobil ott állott öt lépésnyire tőle oldalt, a
Mária-utcza túlsó sarkán. Épen egy drága prémbe burkolt magas női
alak lépett ki belőle látható sietséggel.</p>
<p>Miklós legott ráismert. Elsápadt. Szinte gyökeret vert a lába a
döbbenettől. Alig ocsudott fel, a dáma már ott állott előtte és
fogta a kezét. <span class="pagenum"><a name="Page_126" id=
"Page_126">-126-</a></span></p>
<p>– Ah, Zádor, – mondta francziául, – mily kedves, hogy
találkoztunk egymással.</p>
<p>Szeme mosolygott, buja piros szája negédesen összecsucsorodott,
a mint nézte a sasarczú férfit, szinte műértő kedvvel, mint a hogy
egy szép lovat mustrálni szokás. Annál komorabb volt Miklós. Ő már
ismerte ezt a mosolyt.</p>
<p>– Madame itt Budapesten? Hogy került ide?</p>
<p>A szép asszony most már kaczagott is.</p>
<p>– Miért kérdezi, mikor ugyis tudja. Nicolas? Oh petit Niclas! –
tette hozzá, s egy kaczér mozdulattal melléje termett s a férfi
karjába kapaszkodott.</p>
<p>Miklós érezte, hogy nevetségessé válnék, ha tiltakoznék
megfogatása ellen: jó arczot igyekezett vágni a kelletlen
játékhoz.</p>
<p>– Egyedül van, madame? – kérdezte udvariasan.</p>
<p>– Csak a komornám van velem. Kimondhatatlan gyönyörűség az
nekem, hogy végre ismét egyedül lehetek a komornámmal egy nagy
városban ismeretlenül.</p>
<p>Gondolta magában Miklós, bár én sem ismernélek, de persze
kifejezést nem adott a gondolatának.</p>
<p>– S hol van most, Juliette? – kérdezte gépiesen, csak hogy
mondjon valamit.</p>
<p>– Az autóban… Várjon, hazaküldjük, mi meg, ha maga is úgy
akarja, sétálunk egy kicsit. Kettesben, mint régen, tudja, az
algeri pálmák alatt. Oh, que ça sera gentil! (Oh, de szép lesz!) S
a szép asszony teste minden ízében megreszketett. <span class=
"pagenum"><a name="Page_127" id="Page_127">-127-</a></span></p>
<p>Az automobil haza száguldott a dáma parancsára a komornával.
Miklósnak minden erejére szüksége volt, hogy rászánja magát az
idegen nő feltűnést keltő magaviseletének brüszkirozására. Elég
feltűnő volt már magában véve a megjelenése is, az ezreket érő
hermelin prém, a mely fejedelmi termetét takarta, érdekes
idegenszerű arczának eleven játéka s karjainak merész
mozdulatai.</p>
<p>– Nem sétálhatunk karonfogva, – mondta határozottan s
kiméletlenül leejtette karját, a melyen a dáma keztyűs keze
pihent.</p>
<p>Az asszonynak egy szempillantásra sem hagyott alább a jókedve,
egy hunczutka grimaszt vágott s karmantyújába sülyesztette
kezét.</p>
<p>– Haragszik rám a petit Niclas?… C’est bien. Jól tudja, hogy én
semmiért sem neheztelek. Ce n’est pas mon affaire, ças. Hát menjünk
egymás mellett, – csevegte, – mint két engedelmes gyermek, a kiknek
nevetniök sem szabad. Ugy-e, ne nevessek?… No, ne legyen olyan
medve, szóljon Nicolas.</p>
<p>Miklós szórakozottan haladt a bizarr nő mellett. Láthatólag
ingerült volt, bár arczára nyugalmat erőltetett.</p>
<p>– De csak nevessen, madame; jobb, ha nevet.</p>
<p>Ám a szeszélyes dáma épen hogy elkomolyodott. Még meg is állott
egy pillanatra, hogy szemébe nézhessen az elfogott férfinak.</p>
<p>– Niclas?</p>
<p>– Parancsol?</p>
<p>– Én feszélyezem magát. <span class="pagenum"><a name="Page_128"
id="Page_128">-128-</a></span></p>
<p>A férfi nem szólt, az asszony folytatta:</p>
<p>– Hallgat, tehát úgy van. Csak az okát szeretném tudni, miért.
Talán <i>szégyelli</i> a társaságomat?</p>
<p>Szuverén gúny árnyékolta be lebiggyedt szája szélét, villogó
szeme nem eresztette a férfiét.</p>
<p>– Menjünk talán, – vélte az, – így megállani az utczán
feltünő.</p>
<p>– Addig nem, – makacskodott az asszony, – míg nem válaszol.</p>
<p>– Csak banális választ adhatnék… Ha megelégszik vele.</p>
<p>– Halljuk a banális választ.</p>
<p>– Az a válaszom, hogy úriember létemre vigyáznom kell annak a
nőnek a jó hirere, a kivel együtt vagyok. Ennyi az egész.</p>
<p>– Allons, – mondta a dáma s újra kilépett. – Kénytelen vagyok
beérni a válaszával, – folytatta előbbi évődő modorában, – bár
érzem, hogy becsapott, oh petit polliçon. A gondolatának csak a
felét mondta el… Várjon csak, kitalálom-e a másik felét!… Ide
hallgasson, megfogalmazom szebben, mint a hogy maga tudná. Ime, az
ön gondolatának második fele: Miért jött a nyakamra, miért
kompromittál engem, oh herczegné – vagy kicsi Maud – mikor jól
tudja, hogy már nem szeretem magát? Megmentettem az életét; a
vipera mérgét kiszíttam fehér vállából, a melybe egy kis időre,
három esztendőre, úgy belevesztem, hogy azt hittem, soha többé nem
menekülök a bűvköréből – de azt már ne kivánja tőlem, hogy örök
életemre a rabszolgája legyek. <span class="pagenum"><a name=
"Page_129" id="Page_129">-129-</a></span> Különben is megmondtam
magának, midőn <i>utóljára</i> szakítottunk, hogy nevetséges
szerepet játszani nem akarok maga mellett, egy olyan nő
<i>szolgálatában</i>, a ki szabad s mégse lehet a feleségem ostoba
házi törvényei miatt… Ugy-e így beszélne a bon Nicolas volt
kedvesével, Babenberg özvegy herczegnőjével, ha volna hozzá
szive?…</p>
<p>– Körülbelől, – vágta ki a férfi, minden udvariasságot
félretéve, elszántan.</p>
<p>A fönséges dámának megvonaglott az arcza, mintha kigyó marta
volna meg, de a szava az édes maradt. Annál kínosabban hatott a
férfira.</p>
<p>– És ha én most azt mondanám magának, mon Nicolas, hogy nem
vagyok többé Babenberg koronás herczegnője, csak egy egyszerű
szerelmes polgárasszony, a ki asszonyi méltóságát félretéve eljött
a férfi után, a kit imádott, hogy neki újra felkinálja magát, most
már feleségül persze, mert igen szubtilisak az ő ártatlan bolond
embere erkölcsi érzései… Mit szólna ehhez az én Nicolasom?</p>
<p>Az érdekes pár a Calvin-térre ért. Vigyázniok kellett magukra a
nagy kocsiforgalom miatt. Abbahagyták a beszédet, hogy zavartalanul
surranhassanak át a robogó fogatok s villamoskocsik forgatagán. A
Kecskeméti-utcza szögletén megállottak. A férfi sápadt volt, az
asszony arcza ellenkezőleg, vérpiros szint öltött, mint a
kicsattant pünkösdi rózsa. Egy ideig némán, görcsös merevséggel
néztek egymásra a régi szerelmesek. A férfi szólalt meg
először.</p>
<p>– Remélem, herczegnő, tréfa volt. <span class="pagenum"><a name=
"Page_130" id="Page_130">-130-</a></span></p>
<p>– Ne remélje, – mondta az asszony.</p>
<p>Hangja olyan tompa volt, mint a kalapácsütés.</p>
<p>– Akkor – nyögte ki Miklós kínosan, – én vigasztalan vagyok.</p>
<p>– Azaz nem kellek.</p>
<p>– Herczegnő, alázatosan bocsánatot kérek, de…</p>
<p>– Bátran, mondja csak… Valami libája van, ugy-e? Mert azt, hogy
nem házas, tudom; volt annyi eszem, hogy informáltassam
magamat.</p>
<p>– Herczegnő, ez a tonus nem illik magához.</p>
<p>– A herczegnőhöz nem, de nem vagyok az. Egyszerűen Wallheim
Magda vagyok. Lemondtam minden jogomról s összes rangomról.</p>
<p>– Valóban?…</p>
<p>– Valóban… De jó lesz, ha járunk… Úgy látszik, nincs egész
magánál, egy kis mozgás jót fog tenni az idegeinek.</p>
<p>Most már nyers volt a koronás dáma hangja, mint csakugyan egy
féltékeny polgárasszonyé.</p>
<p>A különös pár folytatta sétáját.</p>
<p>– Liba van a játékban, – mondta az asszony inkább magának,
mintsem a férfinak, – különben kezesebb lenne… Szegény liba!</p>
<p>A férfi kijött a sodrából.</p>
<p>– Herczegnő, – fakadt ki emelt hangon, – ne fenyegesse s ne
sajnálgassa az én menyasszonyomat. A maga hatalma nem ér odáig,
hogy kárt tehessen bennünk, még ha az uralkodásról nem is mondott
volna le. <span class="pagenum"><a name="Page_131" id=
"Page_131">-131-</a></span></p>
<p>– Tehát csakugyan szerelmes, – konstatálta az exherczegnő s egy
idétlen hiszteriás kaczaj fakadt fel a torkából, – a liba él, csak
az a kérdés, kiféle, miféle.</p>
<p>Miklós megelégelte a kínos játékot. Az Egyetem-térre érve intett
egy bérkocsisnak.</p>
<p>– Madame, tessék beszállani.</p>
<p>Ám a dáma nem hagyta magát.</p>
<p>– Après vous, monsieur. (Ön után, uram.)</p>
<p>– Haza kisérem, – súgta a férfi a fülébe, – csak ne csináljon
feltünést. Engedje, hogy besegítsem a kocsiba.</p>
<p>Megfogta az asszony karját szinte erőszakosan. Az végre is
engedett a nyomásnak, felszállott. Miklós utánna ugrott.</p>
<p>– Hol vett szállást?</p>
<p>– Hôtel Bristol…</p>
<p>A bérkocsi elrobogott. Az asszony a férfi vállára hajtotta
fejét. Újból kezdte kegyetlen játékait.</p>
<p>– Nicolas, haragos kis Niclas, mondok magának valamit.</p>
<p>– Semmit se mondjon, herczegnő, mindent tudok…</p>
<p>– Nana, hátha nem jól tudja… Mégis megmondom, látja jobb az úgy,
ha nem keverem vizzel a bort. Niclas, én semmiesetre sem mondok le
magáról.</p>
<p>– Tudom, – mondta a férfi, merőn farkasszemet nézve a dámával, –
de azt is tudom, hogy nem megy velem semmire.</p>
<p>– Nem jól tudja, drága Nicolas. Még egyet mondok magának,
Nicolas, hogy jobban megértse <span class="pagenum"><a name=
"Page_132" id="Page_132">-132-</a></span> a helyzetet. Én mindenre
kész vagyok, a lehetetlenre is.</p>
<p>S mosolygott az asszony, de az arcza oly merev volt, mint egy
Medusa-fej.</p>
<p>A férfi vállat vont.</p>
<p>– Ha csak el nem pusztít…</p>
<p>– Min-den-re kész vagyok, – ismételte a dáma, tagolva ejtve ki a
szót, hogy nagyobb nyomatéka legyen. – Ne is próbáljon az én
kisértésemnek ellentállni, mert ugyis hiába minden, – folytatta
folyékonyan, – mert én azok közé tartozom, a kiket nem szabad
megúnni… Mondja Nicolas, hogy nem únt meg, mondja hamar.</p>
<p>– Vőlegény vagyok, nincs egyéb szavam.</p>
<p>Az asszony megrázogatta fejét, látszólag minden indulat
nélkül.</p>
<p>– Hagyja ott a menyasszonyát, mondjon le róla, Nicolas.</p>
<p>– Soha!</p>
<p>– Akkor, – mondta a dáma, – én igen sajnálom a menyasszonyát,
szegény Nicolas.</p>
<p>A kocsi a Bristol-szálló elé ért. Miklós kiugrott belőle s
segített a herczegnőnek leszállani.</p>
<p>– Au revoir, mon cher ami.</p>
<p>– Madame!…</p>
<p>Elváltak a nélkül, hogy kezet fogtak volna egymással.</p>
<p>Azt mondják, az erős fizikumú emberek nehezebben állják a lelki
katasztrófákat, mint a gyengék. Annyi bizonyos, hogy Miklós magára
maradván az utczán, alig birt a lábán megállani. A szerelmes
asszonynyal lezajlott párbeszéde <span class="pagenum"><a name=
"Page_133" id="Page_133">-133-</a></span> olyan hatással volt reá,
mintha egy egész világrenddel jött volna összeütközésbe.</p>
<p>Nem kicsinyelhette az asszony burkolt fenyegetődzését, mert
ismerte őt. Határt nem ismerő energiájával három évig tartotta
jármában, jóllehet nem szerette őt igazában épen erőszakos
természete miatt. Tizszer búcsúzott el tőle örökre s az asszony
tizszer követelte őt vissza magának. A válások és visszahódítások
persze nem múlhattak el tragikus jelenetek nélkül. Az asszony
mindig beváltotta vele szemben minden fenyegetését. De nem a
félelem erőszakolta vissza a férfit az asszony karjaiba, inkább a
szánalom ejtette meg a szivét. Ám most megfordítva állott a dolog.
A szánalomnak semmi köze sem volt többé ahhoz a levertséghez, a
mely a férfit szinte levette a lábáról. Végkép meggyűlölte a nőt, a
ki az ő szive bálványát megmerte csúfolni, – de immár félni kezdett
tőle, hiszen nemcsak magát kellett a boszújától féltenie.</p>
<p>– Sajnálom a menyasszonyát, szegény Nicolas! – zúgtak fejében az
asszony utolsó titokzatos szavai. Mi volt ez, ha nem a legvakmerőbb
fenyegetés?</p>
<p>Délben még az volt a szándéka, hogy meglátogatja délután kicsiny
várakozó párját a maga fészkében (azért öltött redingoteot), most
egy hirtelen támadt sejtelme nyügében lemondott erről a
szándékáról. Hátha detektivekkel leseti a visszautasított asszony
lépéseit s látogatása nyomra vezetné őket… Nem, a herczegnőnek nem
szabad sejtenie sem, kit választott <span class="pagenum"><a name=
"Page_134" id="Page_134">-134-</a></span> ki örökös párjának.
Legalább egyelőre nem. Annak nem árthatunk, a kit nem ismerünk, –
vélte Miklós s elhatározta, hogy valameddig el nem távolítja a
szenvedélyes asszonyt valami úton-módon, nem fog a menyasszonyával
csak indifferens helyen találkozni. Például a Bélteky grófné
szalonjában. Az olyan zárt kör különben is, hogy oda detektivforma
ember be nem furakodhatik…</p>
<p>A mint így tépelődött magában, eszébe jutott, hogy épen aznapra
esett a grófné zsurja. Megnézte óráját. Két óra volt. A feje
szédült az izgalomtól, talán az éhségtől is, a kaszinóig se ment,
betért a Hungária nyilvános éttermébe, hogy összeszedje magát.
Megebédelt. A tüzes Chateau Lafite valahogyan rendbehozta,
felbátorította megzavart gondolatait. Föltette magában, hogy nem
fogja kicsinyelni a fenyegető veszedelmet, de nyugodtan és bátran
néz a szemébe. Fegyverei neki is vannak a herczegnővel szemben,
gavallér keze csak addig van megkötve, valameddig ellene irányul a
bosszútőr éle; ártatlan menyasszonyát kötelessége megvédelmezni a
herczegnő kiszolgáltatása árán is. Igen, ha oda kényszeríti őt az
asszony, igénybe fogja ellene venni akár a rendőrség segítségét
is.</p>
<p>Azonban mégis összeborzadt Miklós ettől a gondolattól, jobban
mondva a kínos dilemmától, melybe a sors épen élete emelkedő
pontján ily kiméletlenül beleszorította, mintha csak össze akarná
zsugorítani nagy akarásait, szent terveit s szerelmével együtt
egész érzésvilágát: Vissza <span class="pagenum"><a name="Page_135"
id="Page_135">-135-</a></span> a sutba, oh emberfia; ha szép életet
akarsz élni, kerüld az embert, magadnak élj!</p>
<p>Tépelődései most már nem hangolták le a fiatalembert, inkább
daczot, harczvágyat szítottak a lelkében. Hovatovább hozzászoktatta
magát ahhoz a gondolathoz is, hogy ez még csak az eleje, újabb és
újabb nehézségek és veszedelmek fognak a feje felé kerekedni, hogy
kerékbetörjék akaratát. Idáig csak a szive ellen intézett támadást
az Élet, a társadalom elleni harczában talán testi épségét,
becsületét is ki fogja kezdeni. Lehet, kálváriajárás lesz egész
élete, a siker gyönyörében nem lesz soha része, boldogságát is
teljesen fölemésztik vállalt kötelességei… Mindegy, ő nem fog
tágítani, végig harczolja a harczot, leéli élnivalóját, addig meg
nem pihen. Et si fractus illabatur orbis… Mert hiszen ki legyen
erős magyarok sorában, ha nem ő, ezeréves hősi példák vérbeni és
szellembeni letéteményese, az akrobata fizikumú, most már anyagilag
is erős vezérivadék!</p>
<p>Megerősítvén magát hitben és akaratban, legközelebbi teendőinek
sorrendjét állapította meg Zádor Miklós. Kidolgozta a programmot.
Az ujság gondját ráhárította egyelőre Bodonyira, de mitevő legyen a
herczegnővel? Nyilt harczra nem szállhatott vele, mert kötve volt a
keze. Megkötötték az úri konvenczió s az erkölcsileg kötelező
kiméletesség, a melylyel titkos mátkástársa fönséges szűziességének
tartozott. Úgy érezte, hogy már idáig is megillette annak épségét,
midőn a herczegnővel nyilvánosan mutatta magát az utczán. Tápot
adott <span class="pagenum"><a name="Page_136" id=
"Page_136">-136-</a></span> holmi mende-mondának, a mely ha az
ártatlan leány füléig talál jutni, mély sebet fogna ütni annak
nemes szivén s kínos kimagyarázásokra kényszerítené őt. Csak abban
bizott, hogy ismerősei közül senki sem látta őt együtt a bizarr
dámával. S föltette magában, hogy ha már végképen ki nem kerülheti
a tolakodását, többé (a nyilvánosság előtt legalább) sohasem fog
vele mutatkozni. Megszökik tőle, brüszkirozni fogja, ha ezzel
nevetségessé is teszi magát… Ámde, ha ezt megteszi is, hogy
kontrakarirozza a dáma egyéb támadásait, esetleges titkos
manövereit? Ő személyesen nem ellenőrizheti a cselekedeteit, a
nélkül, hogy ki ne pattanna a vele való régi viszonyának a titka. S
a társaság nyelvére kerülne a nagy szenzió: Babenberg herczegnője s
egy magyar úr szerelmi regénye… Oh nem, ennek nem szabad
megtörténnie. Inkább egy ember tudja meg, mint egy társadalom.
Miklós elhatározta, hogy valamelyik diszkrét barátja segítségét
fogja igénybe venni a herczegnővel szemben, ha meg is sérti ezzel a
köteles úri diszkrécziót. A vis majorral szemben nem állanak meg a
törvények…</p>
<p>Miklós legelőször Bodonyira gondolt, de hamarosan elejtette ezt
a gondolatát. A köz elszánt munkását ilyes személyes ügyek
útvesztőjébe nem hajtja bele. Munkaerejének legkisebb hányadát sem
vonja el a közügyektől; ő mostantól fogva kizárólag a Nemzeté.</p>
<p>Bizalmasa megválasztásának kérdését egyszeribe megoldotta egy
kedves, nem remélt <span class="pagenum"><a name="Page_137" id=
"Page_137">-137-</a></span> meglepetés. Az étterem ajtajában
meglátta Csábrághot, a mint szemlét tartott a vendégek seregén;
nyilván társaságot keresett magának.</p>
<p>Miklósnak intenie se kellett, a jóbarát hamarosan észrevette s
egyenesen feléje tartott. Persze leült az asztalához s igen
sajnálkozott, hogy Miklós már a feketekávénál tart.</p>
<p>– Ha tudtam volna, előbb jövök, hogy együtt ebédelhessünk.</p>
<p>– Megvárlak, – örvendeztette meg Miklós, – egész hatig szabad
vagyok.</p>
<p>– S hatkor?</p>
<p>– Megiszom egy csésze theát Bélteky grófnénál.</p>
<p>– Topp, – örvendezett Csábrágh gróf, – akkor el se váljunk
egymástól erre a kis időre: én is oda megyek.</p>
<p>– Kitünő. Veled maradok.</p>
<p>– Iszol egy pohár pezsgőt?</p>
<p>– A kedvedért. Bár már bennem van egy palaczk Lafite.</p>
<p>– Mi az egy ilyen Tuhutumnak.</p>
<p>Csábrágh meghozatta a pezsgőt és töltetett. Igen jó kedvében
volt, úgy örült az életnek, mint egy kálomista káplán.</p>
<p>– Annak egészségére, a kit szeretünk, – s poharat emelvén,
kocczintott Miklóssal.</p>
<p>– A ki a legdrágább nekünk, – tódította meg ez a rövid
köszöntőt.</p>
<p>Ha tudta volna a két férfi, hogy egy és ugyanazon leányra
gondoltak, de másképen fejlődött volna köztük a társalgás sora!…
<span class="pagenum"><a name="Page_138" id=
"Page_138">-138-</a></span></p>
<p>Miklós azonmód megragadta a megpendített húrokat.</p>
<p>– Ideje is volna, hogy megházasodjál Én a te helyedben várat
építtetnék magamnak a gellérthegyi barlang fölött, onnan szemlélném
a fellegeket és csillagokat egy meleg kis feleség oldalán. Persze –
tette hozzá, – beleszólnék a fellegek járásába, nekik szögezném a
viharágyút, ha túlszaporán szórnák villámaikat.</p>
<p>– Poéta! Mindig képletekben beszélsz.</p>
<p>– És te megérted a képletes beszédet.</p>
<p>– Magyar vagyok.</p>
<p>Ismét poharat emelt a két barát.</p>
<p>– Éljen a haza!…</p>
<p>– Én most lapot alapítok, – jelentette Miklós, midőn letette
poharát.</p>
<p>Csábrágh feléje nyújtotta kezét.</p>
<p>– Állok rendelkezésedre.</p>
<p>– Köszönöm s annak idején igénybe is fogom venni <i>erkölcsi</i>
támogatásodat, – mondta Miklós, megrázva barátja jobbját.</p>
<p>Csábrágh elnevette magát, annyira elemében volt, minden
csekélységen tudott nevetni.</p>
<p>– A bugyellárist is, pajtás. Felcsaptam neked: nem árulok pejló
helyett fakó szamarat.</p>
<p>– Egyelőre nincs szükségem pénzre, – jegyezte meg Miklós
szerényen.</p>
<p>– Hogyan? – csodálkozott Csábrágh. – Multkor azt mondtad, hogy
szegény vagy. Vagy mások adták össze a pénzt, mielőtt rám gondoltál
volna? Vagy gyémántmezőre bukkantál a birtokodon? Hogy áll a
bál?</p>
<p>– Úgy, hogy pénzt kaptam a nagynénémtől, <span class=
"pagenum"><a name="Page_139" id="Page_139">-139-</a></span></p>
<p>– A Frau Baronintól? (Csábrágh ismerte barátja családi
viszonyait.) A csajbókos Tantétól? Nohát, mondhatom, ez a csodapump
dicséretedre válik.</p>
<p>Miklós elkomolyodott. Nemes nénjének léha megitélése igen
megillette szivét.</p>
<p>– Azt az asszonyt ne bántsd, Ödön. Nem csajbókos az az asszony,
de szent.</p>
<p>A nagyúr nem tudott kizökkenni frivol hangulatából.</p>
<p>– Pláne szent! – tréfálkozott. – Akkor biztosan rád hagyja a
birtokát is.</p>
<p>– Úgy van, de kérlek, ne űzz belőle tréfát, engem sebzel meg
vele.</p>
<p>– Pardon, – mentegette magát Csábrágh. – Különben láthatod,
egész bolond vagyok… Tudod, mikor szoktak az okos emberek
megbolondulni? Nem tudod, mert nem vagy benne, hát majd megmondom
én: mikor szerelmesek.</p>
<p>– Komoly szerelem? – kérdezte Miklós felvidulva.</p>
<p>– A legkomolyabb. Elfogadom tőled a felajánlott gellérthegyi
várat, a meleg asszonykának való már megvan hozzá. Tavaszszal
megházasodom… Mit szólsz hozzá?</p>
<p>– Szivből örvendek.</p>
<p>– Hátha még tudnád, kicsoda! Szinte sajnálom, hogy a nevét nem
mondhatom meg neked, legjobb barátomnak sem, de még nem kértem meg
a szülőktől a kezét.</p>
<p>– S vele már tisztában vagy?</p>
<p>– Nna, pajtás, – s boldogan kaczagott a <span class=
"pagenum"><a name="Page_140" id="Page_140">-140-</a></span> daliás
gavallér, – hát hogyne volnék tisztában. Olyan átlátszó annak a
leánynak a lelke, mint a kristály, bárhonnan nézed, a legmélyére
lehet látni, beszél annak a szeme is, a homloka is, a kis gödröcske
is beszél az állában, a ringó őzjárása is: sohase láttam én olyan
tökéletes nyiltságot, mint a milyen az ő lényéből kisugárzik…</p>
<p>Miklós megragadta poharát, egész ráragadt barátja boldog
jókedve.</p>
<p>– Fogadd magas megelégedésemet. Úgy illik az, hogy ha szerelmes
az ember, hát fülig legyen az.</p>
<p>Kocczintottak. Nem is hangosan s a Miklós kezében valahogy mégis
meghasadt a pohár. Mintha valami láthatatlan őrszellem
figyelmeztetni akarta volna, hogy hagyja abba az örvendezést, mert
nem tudja, minek örül.</p>
<p>A szinte megmagyarázhatatlan mozzanatnak nem is maradt el a
hatása. Megbabonázta s egy időre lehangolta a barátok kedvét.</p>
<p>– Rosz omen, – kezdte Miklós, – de csak nekem az, – tette hozzá
tapintatosan, – a te poharad kibirta.</p>
<p>– Bolondság! – mondta Csábrágh, de már nem nevetett hozzá. –
Pohár, hát pohár: az a sorsa, hogy eltörjék.</p>
<p>– Az enyém nem tört el, csak meghasadt, – jegyezte meg Miklós, –
az pedig nagy különbség.</p>
<p>– Ha jósolni akarsz a jelenségekből, mint ama bizonyos
vénasszony, a Kasszandra, – tért vissza Csábrágh a tréfa mezejére,
– akkor <span class="pagenum"><a name="Page_141" id=
"Page_141">-141-</a></span> van különbség a hasadás és a törés
között, de az ivás szempontjából egy a kávé. Egy másik poharat kell
rendelni.</p>
<p>Miklóson valami megmagyarázhatatlan babonás makacsság vett
erőt.</p>
<p>– Én megmaradok a hasadt poharam mellett; a kezemből ki nem
adom.</p>
<p>Csábrágh nevetett rajta.</p>
<p>– Akkor drótoztasd meg, mert kifolyik belőle a bor.</p>
<p>– Majd jól megmarkolom, összeszorítom a hasadékot, hogy ki ne
folyjék.</p>
<p>Csábrágh úgy látta, hogy megvonaglott barátja ajka, midőn
elhallgatott.</p>
<p>– Csak nem vagy igazán babonás, Niki?</p>
<p>Miklós hátradőlt a széken s mély lélekzetet vett, mint a ki egy
hosszú beszédbe kezd.</p>
<p>– Barátom, mindenki babonás, a ki hisz, mert a hitnek határa
nincs. Az emberi tudomány végtelenül arrogáns, midőn azt állítja,
hogy nincsenek kisértetek. Honnan tudhatja azt emberfia, midőn
gyarló öt érzékével még azt sem képes felfogni, a minek a létezését
megállapította az agyveleje. Mennyi minden titka lehet a
természetnek, a minek fölfedezéséhez száz érzék kellene. De csak öt
van s ebből ugyan nem lehet arra következtetni, hogy csak olyan
dolgok léteznek, a melyek ezzel az öt érzékkel konstatálhatók.</p>
<p>– Én – folytatta Miklós, – odáig megyek mindenség megitélésében,
hogy hajlandó vagyok azt is elhinni, hogy az ember és Isten között
tökéletességi fokok szerint a nálunknál <span class=
"pagenum"><a name="Page_142" id="Page_142">-142-</a></span> felsőbb
lények egész hierarchiája áll és uralkodik a szervetlen
természeten. Miért volna lehetetlen, hogy ezek a lények, jó vagy
gonosz szellemek, beleszóljanak az emberek dolgába, föl nem fogható
s mégis szuggeráló erejű jelekkel figyelmeztetvén őket, hogy résen
legyenek. Ezt a hitet mi, gőgös férgek, gúnyosan babonának mondjuk,
de nem kaczagtatóbb szatira-e azt hinni, hogy semmi sincs, csak a
mit én, a teremtés koronája meglátok, meghallok, megszagolok,
megtapintok, megizlelek…</p>
<p>Csábrághnak nem izlett a transcendentalis metafizika.</p>
<p>– Ühüm, – dünnyögte, – egyszóval babonás vagy.</p>
<p>Miklós nem akarta barátja jókedvét elrontani, vidámságot
erőltetett az arczára s töltött neki a pezsgőből; magának is.</p>
<p>– Igyuk ki ezt a kis italt, majd aztán mesélek neked egy különös
mesét.</p>
<p>– Idejét látta, hogy a herczegnőről beszéljen vele…
Kocczintottak, ittak… Csábrágh megrendelte a kávéját. Miklós
hozzáfogott a mesemondáshoz.</p>
<p>– Volt egyszer egy német herczegnő; nem uralkodott, mert
Bismarck beolvasztotta még az apja koronáját a császáréba, de
udvartartását azért nem oszlatta fel. Egyszóval elvették tőle a
hatalmat, csak a nyügöt hagyták meg neki: a cerimóniát. A herczegnő
okos volt, asszony volt. Azonfelül szép is volt, szeretett élni.
Rájött, hogy nagy bolondságot követ el, midőn fény nélkül vállalja
az árnyat, holott vannak <span class="pagenum"><a name="Page_143"
id="Page_143">-143-</a></span> az életnek oly árnyai is, a
melyeknek fényességek felelnek meg, oly drágaságok, a melyeket
államférfiak, czezárok el nem vehetnek tőle, hogy gyarapítsák
koronájuk ékességét.</p>
<p>«Kapta magát az okos szép herczegnő, felmondott a
főudvarmesternek és társainak s egyetlen komorna kiséretében
otthagyta rezidencziáját, hogy megtanulná az életnek az alattvalók
számára tartogatott örömeit. Először a kozmopoliszokat vette sorra.
A modern Babylonokat. Elvegyült Páris, London, Róma szédítő
forgatagába, mohó vágygyal hajszolta az élvezetet, de nem találta
fel sehol.</p>
<p>«Még nagyobbat gondolt az okos és szép herczegnő: hajóra
szállott és átrándult Afrikába. Hátha megtalálja ott a keresett
boldogságot bronzarczú, fehérburnuszos arabok palotájában, fekete
göndör négertörzsek nádkunyhói közt…</p>
<p>Miklós elhallgatott egy pillanatra: talán szavakat keresett a
történet folytatásához. Csábrágh elégedetten bólintott a
fejével.</p>
<p>– Kezd a meséd érdekelni, fölteszem rólad, hogy igaz mese.</p>
<p>– Annyira igaz, hogy én vagyok az egyik hőse.</p>
<p>Mondván, így folytatta az érdekes mesemondó, hallgatójának nem
kis élvezetére.</p>
<p>– Magam is épen Algeriát barangoltam, midőn a herczegnő
odaérkezett. A komornájából, tiz arabus harczosból s ugyanannyi
néger szolgából állott a kisérete. Sohasem felejtem el azt a
hatást, a mit reám tett, <span class="pagenum"><a name="Page_144"
id="Page_144">-144-</a></span> midőn először megláttam a fejedelmi,
szőke germán asszonyt, sötétbőrű, villogó szemű, félmeztelen
cselédei között. Hosszú fehér lepel fedte junói testét, a mely egy
hordszéken pihent, homloka fölött rubin diadém csillogott
rozsdavörös hajkoronáján. Kaczér volt, tetszeni akart a sivatagban
is. A primitiv lelkekre hatott is a kaczérsága: feketék,
bronzbőrűek imádattal vették körül, a négerek térdenállva, az
arabus harczosok mellükön keresztbefont karral udvarolták s
fogadták parancsait.</p>
<p>Csábrágh nem állotta meg, hogy közbe ne szúrjon egy kérdést.</p>
<p>– Mit kerestél te a Szaharán?</p>
<p>– Nem a Szaharán játszódott le a regény, – folytatta Miklós, –
vannak egyéb sivatagok is. Az, a hol a herczegnőt megláttam, Algir
nyugati részén terült el s tele volt pompásabbnál pompásabb
oázissal. Csodásabb földet én annál nem láttam soha. Franczia
tisztek tettek rá figyelmessé (alighanem a herczegnőt is) s annyi
elragadtatással beszéltek róla, hogy én, a ki tulajdonképen csak
egy egész rövid kirándulást terveztem az exotikus országba, nem
állhattam meg: odautaztam egy ezredes barátom croquis-ja nyomán s
ott is maradtam az esős évszak beálltáig, kerek három hónapig.</p>
<p>– S a herczegnőnek mennyi jutott belőle? – okvetetlenkedett
Csábrágh, a ki természetes, hogy kitalálta a történet elejéből a
végét.</p>
<p>– Két és fél, – elégítette ki kiváncsiságát Miklós rövidesen.
Majd folytatta a történetet:</p>
<p>«Tudod, hogy jó amatőr fényképész vagyok, <span class=
"pagenum"><a name="Page_145" id="Page_145">-145-</a></span> de
festek is. Európai fehér embernek teljesen átlényegül a pszikhéje,
ha a megszokott életviszonyok nyügéből kiszabadul: nem feszélyezi
semmi konvenczió; ott, a hol a természet erőit önző igájába nem
hajtotta, akaratának, vágyainak a természet szabja meg a
korlátjait. Engem sem feszélyezett semminemű tekintet, leszállottam
a kopár szikláról, a honnan megláttam a karavánt, a völgybe s
bemutatkoztam a fényes kékszemű, fehér asszonynak: «… Madame,
engedje meg, hogy lefényképezzem önöket.» Megkaptam az engedélyt:
levettem a festői csoportot, aztán együtt ebédeltem a szép
asszonynyal. Ott ragadtam a kiséretében. Lefestettem. Tetszett a
festményem. A szép asszony kinevezett udvari festőjének s fizetést
igért. Azt hittem, tréfál, jót nevettem a bohóságán. De ő komolyan
vette a kinevezésemet, ő úgy látszik, végképen a sivatagban sem
tudott leszokni uralkodói allürjeiről. Megsértődtem. Csupa gőgből
hasonlóval viszonoztam a dáma kegyét. Kineveztem őt leendő
feleségem várományos udvarmesternőjének. Csak akkor tudtam meg
valójában, hogy igazi herczegnővel hozott össze a sors. A komornája
rámrippent, dühösen, mint egy hörcsög, hogy felségsértés volt, a
mit elkövettem. A herczegnő kedélyesebb volt, ő jót nevetett a
«szemtelenségemen». Száz szónak egy a vége: ott maradtam a dáma
kiséretében. Tetszett nekem a rozsdaszin haja izgatott.
Észrevettem, hogy ő sem maradt közömbös irányomban… Egyszer földhöz
vertem egy óriási testű négerét, mert nem akart nekem
engedelmeskedni. <span class="pagenum"><a name="Page_146" id=
"Page_146">-146-</a></span> A szőke nő meghivott a hordszékébe és
megtapogatta a karomat. A szeme ragyogott. Fizikai erőm imponált
neki. Hovatovább folyton vele kellett lennem. Rövid kirándulásokat
tettünk kettesben, minden kiséret nélkül. A csábító szirén a
karavántáborban hagyta még a komornáját is. Egyszer aztán
megcsókolt, minden bevezetés nélkül, el sem fogódott, nyilván egy
alsóbbrendű lénynek tekintett magához képest, a kivel szégyenkezés
nélkül elégíttetheti ki szeszélyes vágyait.</p>
<p>– Ez a lekicsinylés vérig sértette férfiúi hiúságomat. «Majd én!
– vágtam a szemébe szenvedelmesen s úgy viszonoztam a kapott
csókot, hogy majd belefojtottam a lelket. A him gőgje kicsapott a
véremből oly erővel, hogy az asszony kénytelen volt magát megadni.
Idővel teljesen alárendelte magát az akaratomnak, parancsoltam
vele. S nem fájt neki a parancsom, elfelejtette a rangját, az urát
látta bennem, a kinek nem emberi intézmények, de a természet rendje
szerint engedelmeskednie kell…</p>
<p>Csábrágh módfelett élvezte az exotikus regényt, majd kiugrott a
szeme, úgy figyelt.</p>
<p>– Egyszóval – jegyezte meg, – megtalálta benned a herczegnő a
keresett boldogságot.</p>
<p>– Meg.</p>
<p>S ismét felvette Miklós regénye fonalát:</p>
<p>– De boldog voltam magam is. Véremnek minden cseppje óhajtotta a
rendkívüli asszonyt. Mert az volt. Itéld meg magad… Egy
kirándulásunk alkalmával valahogy rálépett egy mérges kigyóra; a
kigyó beleharapott a <span class="pagenum"><a name="Page_147" id=
"Page_147">-147-</a></span> bokájába. Szerencse, hogy megláttam,
mert ő letagadta volna a katasztrófát. Mosolyogva, gyönyört
lehellve borúlt reám: «Csókolj meg én egyetlen emberem, mert ki
tudja, mit hoz a következő óra.» Egyszóval nem bánta, ha a kínos
halál utóléri, csak a karjaimban múlhasson ki… Én persze, a helyett
hogy teljesítettem volna a vágyát, lerángattam a harisnyáját és
kiszíttam a sebét. Ő még csak nem is igen örült neki, hogy
megmentettem az életét. «Talán jobb lett volna, ha meg hagysz
halni», – mondta s zokogva keblemre vetette magát… Ebből
megéreztem, hogy ennek a szerelemnek rám nézve csak tragikus vége
lehet, holott én viszonyunkat csak egy érdekes kalandnak szerettem
volna tekinteni, a mely kölcsönös megegyezéssel bármikor
felbontható… Vérem szerette az izzó teremtést, de a lelkem sohasem
tudott az övével összeforrni, talán mert idegen volt, azonfelül
fejedelemasszony is. Mindegy. Még két hónapot együtt töltöttem vele
a magam kedvéből az afríkai csodaoázison, aztán – különösen miután
megkezdődtek a nagy esőzések – el akartam tőle bucsúzni… Jól
sejtettem. Az asszony nem eresztett. Talán képes lett volna
lehuzatni a négerjeivel, ha szökni merészelek. A behódolt
asszonyból a zsarnokom lett idővel. Görcsösen ragaszkodott hozzám
akkor is, mikor vége szakadt az afrikai idillnek s visszahajóztunk
Európába. Nyomon követett mindenüvé. Négy álló esztendeig üldözött
a szerelmével, tizszer sikerült tőle megmenekülnöm, tizszer
kényszerített vissza a jármába. <span class="pagenum"><a name=
"Page_148" id="Page_148">-148-</a></span> Az utolsó esztendőben
békét hagyott végre, azt hittem, örökre…</p>
<p>Keserű, mély sohaj fakadt fel a mesemondó kebléből, szinte
kapkodott a levegő után, midőn befejezte a történetet.</p>
<p>– Csalódtam. Most itt van újra, mint valami vészes üstökös,
megjelent az egemen, épen mikor virradni kezd reám s visszakövetel
magának, nagyobb energiával, mint valaha.</p>
<p>Csábrághot az utolsó szavakból csak az kapta meg, hogy itt van
Ő. A bűbájos szirén, a regényhős fejedelemasszony. Tehát
megláthatja őt.</p>
<p>– Hova szállott? – kérdezte mohón. – Mi a neve?</p>
<p>– Az igazi nevét természetesen nem mondom meg, – csillapította
Zádor barátja lelkesedését, – csak az álnevét, a melyen itt
szerepel.</p>
<p>Csábrágh észrevette magát.</p>
<p>– Ne gondold, hogy indiskréczióból kérdeztem… de miután te
elmondtad a történetet, úgy gondoltam…</p>
<p>Miklós a szavába vágott.</p>
<p>– Meg lehetsz róla győződve, hogy az én indiskrécziómnak igen
nagy oka van. Te vagy az első ember, a kivel közöltem ezt a
titkomat, veled is csak azért, mert szükségem van a
segítségedre.</p>
<p>– Hohó, hát fenyeget?</p>
<p>– Szót sem szóltam volna, – felelt Miklós, – ha csak engem
fenyegetne. Az ő szempontjából talán joga is van hozzám, de nemcsak
engem fenyeget. <span class="pagenum"><a name="Page_149" id=
"Page_149">-149-</a></span></p>
<p>– Hohó, hát kit még?</p>
<p>– Egy ártatlan harmadikat, a ki sohasem vétett sem neki, sem
senkinek: azt a nőt, a kit a lelkemmel szeretek.</p>
<p>– Hohó!…</p>
<p>Eme harmadik hohó után már torkán akadt a jó grófnak a további
szó. Mielőtt folytatta volna, csak úgy szárazon beletrombitált a
zsebkendőjébe.</p>
<p>– Nini, hát te is házasodol?</p>
<p>– Igen, – válaszolt Miklós őszintén. – Most már néném kegyéből
nincs is egyéb akadálya a házasságomnak, mint ez a nő.</p>
<p>A gróf lelkesen bólintott.</p>
<p>– Értem. Nekem kell a veszedelmes vetélytárs kirohanásait
kontrakarriroznom. De tudnám, hogy kezdjem, – tette hozzá komikus
grimászt vágva, – ha szerelmes nem volnék.</p>
<p>Miklós megértette barátja czélzását.</p>
<p>– Csalódol, – mondta, – az a nő nem lesz másé soha: nem
olyan.</p>
<p>A gróf megvakarta tokáját.</p>
<p>– Hm… Akkor mi lesz tulajdonképen az én teendőm?</p>
<p>– Azt – válaszolt neki Miklós, – a körülmények fogják
meghatározni. Egyelőre csak arra kérlek, tudd meg valahogy, hogy
nem leset-e reám? Nem-e kutattat az én titkos menyasszonyom
után?</p>
<p>– Nem tudja a nevét?</p>
<p>– Nem.</p>
<p>– Nekem sem mondhatod meg? Úgy könnyebben menne a proczedura.
<span class="pagenum"><a name="Page_150" id=
"Page_150">-150-</a></span></p>
<p>Miklós tagadólag rázta fejét.</p>
<p>– Én sem kértem még meg a kezét szüleitől.</p>
<p>– Ah, pardon… Egyremegy különben, mindent megteszek az
érdekedben, egyrészt, mert szeretlek, másrészt meg izgat is a
história…</p>
<p>Miklós közölte barátjával a herczegnő inkognito nevét és
lakását, aztán megkoczogtatta a meghasadt poharát, hogy
kiegyenlítse a számláját. A pohár diszharmonikus zenéje eszébe
juttatta előbbeni themáját.</p>
<p>– Tudod-e most már, miért nem akartam kicserélni ezt a poharat?
– kérdezte jelentősen barátjától.</p>
<p>Az nem értette, hova czéloz a hasadt pohárral. Miklós
felvilágosította.</p>
<p>– Magamra vettem a csudamód meghasadt pohár sorsát, mintha csak
az én életemet jelképezné, s annak ötletéből babonás hitem
jósszavára erős fogadalmat tettem, hogy maradok, a ki vagyok, soha
föl nem cserélem magamat, repeszszék bár be a természet titkos
erői, vagy akár a viszonyok bárdja, csontjaimat. Megmarkolom a
lelkemet, hogy el ne hagyjon, de a míg élek, csak abból fogok
meríteni.</p>
<p>Csábrágh egy meleg pillantást vetett barátjára.</p>
<p>– Mégis jó valamire – mondta, – a babona is…</p>
<p>A két jó barát fizetett s karöltve hagyta el az éttermet. Öt óra
volt. Mit csináljanak hatig?… Beültek a Csábrágh automobiljába és
kirobogtak <span class="pagenum"><a name="Page_151" id=
"Page_151">-151-</a></span> a füstös fővárosból Kerepes felé. A
sebesiramú sétakocsizás, a friss levegő élenye pezsgésbe hozta
vérüket s fölemésztette az idegeikben vibráló izgalmakat. Ám a
Miklós helyreállott nyugalma csak nem volt tartós. Lelkét ismét
kibillentette egyensulyából egy meglepő jelenet. Visszajövet
ugyanis a barosstéri Keleti kávéházban megpillantotta véletlenül
Bodonyit, a mint egy ablakfülkébe húzódva, nagy buzgósággal
tárgyalt egy monoklis, pofaszakállas úrral. Langer báró volt, az
állítólag üldözött orosz alattvaló. Magán a tényen alig volt valami
csudálkozni való. A kalandor faiseur, a kit ő oly mereven
visszautasított egyszerüen egyik intim emberére vetette rá magát,
hogy találmánya értékesítése érdekében általa lopja be magát az ő
bizalmába. A tétel egyszerű volt, szinte rikított rajta a
valószinüség látszata, de a Miklós túlcsigázott agyát újabb
hyper-kombinácziókra zaklatta a kalandor látása… Hátha csupa ürügy
a találmányhistória a gyanus ember kezében, arra való, hogy annak
révén könnyebben hozzáférhessen s kivallassa környezetét? Ha pedig
így van, – fűzte tovább a logikai fonalat – akkor csak a herczegnő
bérencze lehet. Ki másnak lehetne érdekében, hogy belehatoljon
élete titkos intimitásaiba?… A különös föltevést nem is ejtette el
Miklós. A gyanu megrögződött az agyában s szórakozottá tette. Alig
reflektált a Csábrágh derült megjegyzéseire.</p>
<p>– Miklós, mi bajod megint?</p>
<p>Csak eszembe jutott valami. <span class="pagenum"><a name=
"Page_152" id="Page_152">-152-</a></span></p>
<p>– Apropós – mondta a gróf hirtelen – nekem is eszembe jutott
valami. Annak a bizalmas beszélgetésnek a nyomán, a melyet a
Hungáriában folytattunk, alighanem rá fogsz jönni Béltekynénél,
hogy kit választottam páromul. Túlságosan boldog vagyok ahhoz, hogy
bujócskát tudjak játszani veled is. Elég, ha a társaságot
félrevezetem annyira a mennyire. Erre már vigyázok, mert nem
kivánom hogy időelőtt szapuljanak bennünket az irigy mamák…</p>
<p>– Nos? – kérdezte Miklós.</p>
<p>– Az utóbb felhozott szempontból arra kérlek, ne végy tudomást
semmiről.</p>
<p>– Az csak természetes, – mosolygott Miklós, – a bizalmaddal nem
fogok visszaélni.</p>
<p>– No, én sem a tieddel, öregem… Ha valahogy megtudnám is, hogy
kit szeretsz…</p>
<p>– Ezen a ponton nincs veszedelem, – jegyezte meg Miklós
elkomolyodva. Mert nekem már csakugyan az az érdekem, hogy lélek se
tudja meg az eljegyzés előtt, hogy kit szemeltem ki magamnak
feleségül és én szigoruan ahhoz tartom magamat, megkértem a
menyasszonyomat is, hogy társaságban ne igen foglalkozzék
velem.</p>
<p>– Talán túlzasz, – vélte Csábrágh – miért volna több okod
bujócskázni, mint nekem.</p>
<p>– Elfelejted, hogy szegény ember vagyok s mint ilyen
természetszerüleg provokálom az irigységet, másodszor meg, hogy a
herczegnő személyében ott kereng a lidércz a fejünk felett.</p>
<p>– Talán a te menyasszonyod is ott lesz Béltekynénél? – kérdezte
Csábrágh nem annyira <span class="pagenum"><a name="Page_153" id=
"Page_153">-153-</a></span> kiváncsiságból, mint hogy mondjon
valamit.</p>
<p>– Ott – felelte Miklós egyszerüen – s meglátod, sejteni sem
fogod, hogy ki az; udvarolni különben sem tudok, – tette hozzá, –
igen komoly dolognak tartom a szerelmet, mókázni vele képtelen
vagyok…</p>
<p>Ebben a pillanatban fékezett a sofför: az automobil megállott a
Bélteky-palota előtt. Az urak kiszállottak belőle…</p>
<p>… <i>Negyedóra mulva tisztában volt Miklós, hogy ő és Csábrágh
egy leányt szeretnek.</i> Senki más a világon nem tudta ezt rajta
kivül. Legkevésbbé a leány. Csábrágh egy szót sem ejtett vele
szerelemről, csak mulatott vele; tréfáiból, kaczagásából hogy tudta
volna kihámozni a férfi-pszikhe titokban tartott rejtelmeit az
ártatlan, fehérlelkű leány!</p>
<p>A társaság sem vette komolyan a latifundiumos úr udvarlását,
keveselték neki a szegény grófkisasszonyt. Mulat a bakfissal, mert
tetszik neki s úgy hozza magával nagyuri szeszélye, punktum.</p>
<p>Csábrágh meg épen vak volt. Eszébe sem jutott, hogy más is
udvarolhat a kis Romhányi Erzsikének rajta kivül. Pedig ugyan nem
lett volna csuda.</p>
<p>A csuda az volt, a mit Zádor Miklós mívelt a jour-prién. Csupa
kedv és ötlet volt. Úgy sziporkázott a szelleme, mint még soha. A
dámák mohón lesték férfias ajkáról lelke szines röppentyűit, le sem
vették róla fényes szemüket. <span class="pagenum"><a name=
"Page_154" id="Page_154">-154-</a></span></p>
<p>Őszike, a kit teljesen lefoglalt magának a grófja, oly
elfogulatlanul gyönyörködött az ő kiváltságos fényestalentumu
szerelmesében, midőn néha-néha füléhez értek a szelleme által
felvert kedvhullámok, hogy Csábrághnak esze ágába sem juthatott,
miszerint benne keresse barátja titkos menyasszonyát…</p>
<p>Csábrágh és Miklós utolsóknak távoztak az estélyről. Miklósnak
volt annyi ereje, hogy végig játssza a komédiát vérző szivével a
dermesztő homályban, a mely megállítja még a gondolatot is. Azt sem
tudhatta, hányadán áll Erzsikével, a fölesküdt párjával. Biznia
kellett a hűségében de a látszat ellene szólt. Láthatólag szivesen
fogadta a nagyúr széptevését, viszont teljesen elfogulatlan volt
vele szemben, ha néha-néha hozzászólt, örömet ragyogott az arcza,
mintha semmi változást nem szenvedett volna a viszonyuk… Nem, nem,
a remek leányról nem tételezhetett fel képmutatást, az ő áttetsző
lelkében ilyen salaknak helye nem lehetett… De akkor meg hova
számítsa a Csábrágh önbizalmát? Azt a biztonságot, a melylyel máris
leendő párjának tekintette a leányt?! Valamiből csak merítenie
kellett a hitét. S honnan merítette volna, ha nem a leány
magatartásából?…</p>
<p>Csupa kinos dilemma. De a Miklós rendkivüli akaratereje, ha már
megoldani nem tudta, legyűrte valamennyit. Lelke kinja nem birt
erőt venni magára erőszakolt elfogulatlanságán. Távozásakor mintha
mi sem történt volna, diszkrét megértő mosolylyal bucsúzott
Erzsikétől, <span class="pagenum"><a name="Page_155" id=
"Page_155">-155-</a></span> visszavágott a Csábrágh tréfáira s
lebilincselő kedvességgel köszönte meg a háziasszonynak az
élvezetet, a melyben estelyén részesült.</p>
<p>… Megmarkolta, összefogta a repedt poharat, megsebzett szivét,
hogy ki ne folyjon belőle pezsgő vére – de megtartotta. Maradt a ki
volt. A társaságnak nem volt szabad megtudnia, hogy mi megy véghez
a lelkében. Legkevésbbé Csábrághnak.</p>
<p>Az volt a Miklós érzése, hogy a legkisebb hirtelenkedéssel
mindent egyszeribe széjjelromból a szive körül; reményeit, terveit,
egész jövőjét, az Őszike boldogságát, baráti hitelét, mindent,
mindent, a mi ezen a világon még becses neki. És az volt az
elhatározása, hogy küzdeni fog végfogytig a pálmáért,
lépésről-lépésre fogja bevenni a pályáján keresztbehuzott
sánczokat, de ha a győzelem nem megy nagyobb vérveszteség nélkül:
önmagát fogja legyőzni s visszavonul.</p>
<p>Ember akart lenni, mint Bodonyi. Ember volt. Még csak nehezére
sem esett vetélytársával kezet fognia, midőn elvált tőle, miután
elkisérte a legközelebbi utczasarokig. A leányról szót sem szólt
hozzá. Czélzást sem tett reá. Magatartásának szilárdságából csak
akkor engedett egy pillanatra, midőn Csábrágh a válaszuton
beszállott autojába. Megragadta a boldog ember kezét s így szóllott
hozzá:</p>
<p>– <i>Bármi történjék is</i>, régi barátom, Csábrágh Ödön, mi
együtt maradunk… <span class="pagenum"><a name="Page_156" id=
"Page_156">-156-</a></span></p>
<div class="chapter">
<h2>IX. A szőke asszony.</h2>
</div>
<p>A nap izgalmai akkora erővel markoltak bele az athléta Zádor
Miklós idegeibe, hogy reszketett a lába midőn hazaért. Arcza ki
volt gyulva az önmagával megvivott harcz tüzétől. Győzött, de
kimerítette a győzelem. S nem fogadta a Máli néni köszöntését sem,
midőn a jó asszony ajtót nyitott neki. Csak rendelkezett vele:</p>
<p>– Nincs szükségem semmire, lefekszem, lefekhetnek maguk is.</p>
<p>S a szobájába támolygott… És csakugyan lefeküdt azonnal,
jóllehet csak kilencz óra volt. De nem tudott elaludni, a lelkét
szaggató kétségek árnyaitól, nyilván megárthatott neki kivételesen
a téli hideg is; megbolygatta vas szervezetét. Erős fájás szaggatta
fejét és mellét. Félórai hánykolódás után kiugrott ágyából, ruhát
vett magára és csengetett.</p>
<p>Egy pillanat mulva benyitott a gazdasszonya.</p>
<p>– Gábriné, kérem, készítsen nekem mégis egy csésze forró theát
czitrommal.</p>
<p>Alig tiz percz mulva megkapta a theáját.</p>
<p>– Köszönöm, Gábriné, elmehet.</p>
<p>De a jó asszony csak nem távozott.</p>
<p>– Orvost hivatok, mert beteg a méltóságos úr; még sohasem láttam
ilyennek. <span class="pagenum"><a name="Page_157" id=
"Page_157">-157-</a></span></p>
<p>Ez valami új volt a kemény embernek. Mit láthat rajta az
egyszerű asszony? Miből kombinálja, hogy beteg, mikor minden erejét
összeszedte, hogy uralkodjék magán.</p>
<p>– Honnan tudja, hogy beteg vagyok? – kérdezte szinte ingerülten.
– Nem vagyok az, – jelentette ki, – az ilyesmihez se kedvem, se
időm.</p>
<p>– Mégis beteg – makacskodott a hű teremtés, – és én nem nyugszom
addig, míg nem segítek a méltóságos uron.</p>
<p>– Mit akar?</p>
<p>– Átfázott, a szeme lázas, tifuszt kaphat… Abban halt meg
boldogult uram is… nem, nem engedem…</p>
<p>Miklós elérzékenyedett.</p>
<p>– Mit nem enged maga Gábriné? – És hogy akar rajtam
segíteni?</p>
<p>– Priszniczet rakok a méltóságos úr mellére s a fejére
borogatást… voltam én már betegápoló is, értek hozzá.</p>
<p>Miklós nem hítte a baját komolynak, de vágyott az alvásra, lábai
olyan nehezek voltak, mint az ón.</p>
<p>– Hát készítse a priszniczet, Gábriné…</p>
<p>Kiitta theáját s engedte a gazdasszonynak, hogy bebugyolálja a
mellét. Aztán újra lefeküdt. Gábriné egy karosszéket tolt az
ágyához s leült bele.</p>
<p>– Mit akar még, Gábriné?</p>
<p>– Itt virrasztok, míg el nem mult a láza, borogatni fogom a
fejét.</p>
<p>Ebben a pillanatban valami meghatározhatatlan <span class=
"pagenum"><a name="Page_158" id="Page_158">-158-</a></span> nesz
hallatszott az ajtóban, mint mikor egy kiskutya szükölve kapar.</p>
<p>Az ám, a kis Lórikát kint felejtette Máli néni. Mit csináljon a
gyerekkel? Be csak nem hivhatja. Kiszólt neki az ajtón:</p>
<p>– Mit keresel itt? Eredj aludni, te kis liba.</p>
<p>A kis liba sirvafakadt.</p>
<p>– Mi baja van a méltóságos úrnak? Istenem, mért nem mondják meg
nekem!</p>
<p>– Nincs semmi különösebb bajom – szólalt meg Miklós az ágyból,
ne sirj Lórika, hanem gyere be.</p>
<p>A gyermek azonmód abbahagyta a hüppögést, lábujjhegyen ura
ágyához szaladt kezet csókolni, aztán igen csöndesen és szerényen,
hogy észre ne vegyék, lekuporodott a szőnyegre a Máli néni széke
mögött…</p>
<p>Hála a hidegviz gyógyító erejének a forróság hamarosan kiállott
a meghült férfi fejéből, megszüntek a mellszaggatások is. Az álom
erőt vett a testileg-lelkileg elgyötört szervezeten, egy órai
ápolás után elaludt a Lórika megmentője.</p>
<p>Gábriné (abban a hitben, hogy a kislány is elaludt) hátranyult,
hogy fölébressze, de nem aludt az egy csöppet se, csak igen
csendesen viselkedett. Egész élénken kérdezte:</p>
<p>– Tessék, Máli néni?</p>
<p>– Mehetünk lefeküdni, – sugta a jó asszony, – már nem lesz semmi
baja.</p>
<p>A kis kolduscsemete összetette kezét.</p>
<p>– Én nem megyek.</p>
<p>– Megbolondultál? <span class="pagenum"><a name="Page_159" id=
"Page_159">-159-</a></span></p>
<p>– Itt maradok a régi helyemen, Máli néni, ne féljen nem fogok
hangosan lélekzeni.</p>
<p>– De hiszen nincs itt rád szükség.</p>
<p>– Ki tudja, édes, édes nénikém, hátha fölébred és kérni fog
valamit.</p>
<p>Gábriné megcsóválta fejét, majd meghatottan végighuzta a leányka
arczán meleg puha tenyerét.</p>
<p>– Nagyon szereted? – kérdezte mosolyogva.</p>
<p>– Oh, hogyne, – válaszolt a kis leány, – hiszen olyan ő… még ha
nem is mentett volna meg… olyan ő, hogy Isten után mindjárt ő
következik.</p>
<p>A jó asszony megszánta a rajongó gyermeket, ott hagyta őt a
szobában az ágy lábánál a szőnyegen azzal, hogy csengessen neki, ha
csakugyan föl találna ébredni az ő méltóságos uruk.</p>
<p>Hát nem ébredt az fel, csak reggel hét órakor. Akkor sem
csengetett Lórika Máli néninek. Miklós már félig felöltözködött
volt, midőn észrevette kis ápolóját, a mint karjával átölelve az
ágy lábát, a szőnyegen édesdeden aludt. Felölelte a hű gyermeket,
óvatosan, hogy fel ne ébredjen, kiment vele a konyhába s maga
fektette le, azt sem engedve meg Máli néninek, hogy
levetkőztesse.</p>
<p>– Ne bántsa Gábriné, mert ki tudja, nem játszik-e álmában fehér
ezüstös szárnyú angyalokkal… ne zavarja a játékát, Gábriné…</p>
<p>A jó asszony valahogy elkapta és megcsókolta ura kezét.</p>
<p>– Micsoda jó ember maga, méltóságos úr. Csak az a vigasztalásom,
van kire bízzam, <span class="pagenum"><a name="Page_160" id=
"Page_160">-160-</a></span> ha meg találnék halni. Ez a gyermek itt
gondját fogja viselni és el nem hagyja soha.</p>
<p>– Ne érzelegjünk, Gábriné, – mondta Miklós meghatottan. –
Különben köszönöm, hogy kigyógyított, mert, talán először
életemben, csakugyan roszúl éreztem magamat.</p>
<p>Frissen, ruganyos léptekkel ment a szobájába, hogy befejezze
toalettjét. A két nőnek, a nagy testes asszonynak s a kicsi vézna
leánynak a hűsége csaknem lebillentették szenvedéseinek
mérlegserpenyőjét. Boldogította a tudat, hogy szeretik őt. Hogy
végkép megerősítse csüggedő lelkét, sorra vette életének valamennyi
értékét, megbecsülgette azokat s önvigasztaló igyekezete
megtermette gyümölcsét: belátta, hogy nagyobb panaszra nem lehet
oka csak azért, mert a sors nem teljesíti simán minden akaratát. A
nagy czélok felé törekedőnek mindig göröngyös a pályája, a
magaslatokhoz ritkán vezetnek virágos, sima utak…</p>
<p>Midőn Bodonyi, mindennapos reggeli vendége belépett a szobájába,
már nyoma se látszott meg rajta lelke depresszióinak. Pedig
egyszeribe visszanyúlt a bolyba, a mely megmarta s merész kézzel
feltúrta tegnapi kínos élményeinek halmozatát.</p>
<p>– Szervusz Napi. Láttalak tegnap a Keleti kávéházban.</p>
<p>Napi csak mosolygott.</p>
<p>– Tudod, mit csináltam én ott?</p>
<p>– Én csak azt tudom, hogy kivel beszéltél.</p>
<p>– Hohó, hiszen ismered, – jutott eszébe Bodonyinak, – elmondta
nekem, hogy volt nálad. <span class="pagenum"><a name="Page_161"
id="Page_161">-161-</a></span></p>
<p>– Hát mit csináltál? – kérdezte Miklós.</p>
<p>– Betörőt fogtam, a ki épen a mi erkölcsi kasszánkra
pályázott.</p>
<p>– Csakhogy észrevetted, hogy mifajta ember! Hogy ismerkedtél meg
vele? Mit akart tőled?</p>
<p>– Úgy ismerkedtem meg vele, – válaszolt Bodonyi, – hogy a
nyakamra jött. Megtudta, hogy bizalmasod vagyok s megkért,
pártfogoljam őt nálad.</p>
<p>– S te?</p>
<p>– Mindent megigértem neki.</p>
<p>– Hogy tehetted?</p>
<p>– Pajtás, annak, a ki rókát akar fogni, ismernie kell a
rókacsapást.</p>
<p>– Nos?</p>
<p>– Igen naiv volt az atyafi, vagy engem tartott hülyének,
túlsokat fecsegett, meséinek felesleges többletéből aztán rájöttem,
hogy a találmánya puszta ürügy, egész más czéljai lehetnek
veled.</p>
<p>Tehát helyes nyomon járt a Miklós gyanúja.</p>
<p>– Megsejtettem. – S érdeklődéssel leste barátja további
szavait.</p>
<p>– Azt, hogy mit akar, – folytatta ez, – még nem szedhettem ki
belőle, de miután ugyis benne van a csapdában, nem szükséges
sietnem, úgy kezelhetem az atyafit, a hogy jól esik.</p>
<p>– Azt hiszed, bízik a jóhiszeműségedben?</p>
<p>– Biztosítalak, hogy én sem pipáztam el a vágott dohányomat: a
karika az orrában van. Megvesztegettettem magamat vele. Im itt a
<span class="pagenum"><a name="Page_162" id=
"Page_162">-162-</a></span> Judáspénz, – mondta, s nadrágzsebéből
öt darab gyűrött százkoronás bankjegyet vett elő.</p>
<p>Miklós megcsóválta fejét.</p>
<p>– A bizalmát ezzel megnyerhetted, – skrupulizált, – de hogy
fogod magadat a megvesztegetés vádja alól tisztázni, ha majd
kenyértörésre kerül köztetek a sor.</p>
<p>– Az csak egyszerű, – világosította fel Napi, – nyugtát adtam
neki s ellennyugtát vettem tőle a pénzről. Így fogok cselekedni
ezentúl is.</p>
<p>– Hogy aztán visszaadhasd neki a pénzét?</p>
<p>– Eszembe sincs. Én ezeket a megvesztegetési pénzeket, – így
szól a nyugta, – jótékony czélra kaptam, s arra is fogom
fordítani.</p>
<p>Miklós sehogysem volt megelégedve a problema ilyetén
megoldásával.</p>
<p>– Veszedelmesnek tartom a játékot, mégis az ő pénze.</p>
<p>– Az övé?! – s nagyot kaczagott Napi. – Nincs annak egy
susztákkal sem több pénze, mint nekem.</p>
<p>Az ám! Az idegen szélhámos nem dolgozhatik a maga szakállára.
Különösen, ha való a Bodonyi állítása, hogy puszta ürügy a
találmánya, hogy azzal férkőzzék a közelébe. Anyagi hasznot nem
remélhet tőle a manöveréből, csak másoktól, esetleg egy titokban
működő harmadik személytől; ez a harmadik személy pedig nem lehet
más, mint a – <i>herczegnő</i>. Csak neki állhat érdekében, hogy
megrontsa őt és csak ő tudja, hogy Achilles sarka van. A lapja
titokban <span class="pagenum"><a name="Page_163" id=
"Page_163">-163-</a></span> készül, még nem zaklathatta fel a
szenvedélyeket, pozicziója nem olyan exponált, hogy szemet
szúrhasson a kiméletlen versenynek… Egyszóval Langer csak a
herczegnő végrehajtó közege lehet. Már az is, hogy egy napon tűnt
fel vele.</p>
<p>Az ekképen összerótt logikai láncz végkép megerősítette a Miklós
gyanúját, illetve igazat adott Bodonyinak… Már most csak az volt a
kérdés, beleavassa-e Miklós Bodonyit is a titkába, avagy
megmaradjon Csábrághnál.</p>
<p>– Hogy jöttél rá, – kérdezte, – hogy annak az embernek titkos
czéljai vannak velem?</p>
<p>– Úgy, – válaszolta Bodonyi, – hogy egy órai tárgyalás után az
én tanácsomra elejtette a találmánya ügyét. Beleugrott a kis öreg a
kelepczébe. Hogy nem annyira a pénzedre vágyik, mint a bizalmadra,
– mondta, – inkább csak a poziczióját szeretné veled szemben
megerősíttetni. Mármost, kérdem én, mi szüksége van a poziczióra
olyan embernek, a kinek épen az a legfőbb erőssége, hogy semmi
pozicziója nincs.</p>
<p>A paradoxon szellemes volt. Miklós még egy kérdést tett fel
barátjának.</p>
<p>– Arra nincs támpontod, kinek a megbizásából cselekszik az az
ember?</p>
<p>– Arról fogalmam sincs, – válaszolt Napi, – csak az a bizonyos,
hogy ki akarja kémlelni magánéletedet…</p>
<p>Miklós úgy gondolta, hogy barátja segítségére lehet a
kalandorral szemben, a nélkül is, <span class="pagenum"><a name=
"Page_164" id="Page_164">-164-</a></span> hogy tudná, kinek a
bérencze. A herczegnőt hadd kisérje figyelemmel a másik barátja, az
ő dolga, hogy összeegyeztesse kettőjük reláczióit s hasznára
fordítsa az eredményt, ha az összeütközésre rákerül a sor.</p>
<p>– Csak vigyázz a szélhámosra, – kérte Bodonyit, – corkán vezesd
hozzám, ha épen úgy gondolod, hogy érdekemben áll iránta bizalmat
mutatnom.</p>
<p>– Feltétlenül érdekedben áll…</p>
<p>Ezzel aztán egyelőre le is tárgyalta a két barát a kalandor
dolgát. Bodonyi áttért a lap ügyére. Bejelentette, hogy
nyélbeütötte a szerkesztőséget és kiadóhivatalt, megalkudott a
nyomdával, bármely nap megindíthatja a lapot.</p>
<p>– Mennél hamarabb, – kérte Miklós lelkesen. – Az első vezető
czikkely megirásához még ma hozzáfogok.</p>
<p>– Ha jóváhagyod, a programmot is közölhetjük az első számban, –
vélte Bodonyi.</p>
<p>Miklós elgondolkozott egy pillanatig. Ismerte a barátja
programmját.</p>
<p>– Közöld, – szánta el magát hirtelen, – a hitvallásod merész és
kemény vádirat, de nem bánom, dűljünk bele a harczba egész
testtel.</p>
<p>– Győzni fogunk, – állította Napoleon, fanatikusan döngetve
mellét, – mellettünk Isten, az igazság és a jog…</p>
<p>A rendíthetlen hitű proletár azonnal távozott, hogy a lap
megindítására megkapta a meghatalmazást. Lelke égett a tettvágytól,
egy napot sem akart elmulasztani… <span class="pagenum"><a name=
"Page_165" id="Page_165">-165-</a></span></p>
<p>Alig öt perczre rá csak jelentette Gábriné, hogy egy németül
beszélő nagy szőke dáma akar vele beszélni.</p>
<p>Miklós meg se lepődött, el lehetett rá készülve, hogy a
herczegnő egy napig sem fog neki békét hagyni. Hát nem kerülgeti az
elkerülhetetlent: szembe néz vele.</p>
<p>– Bocsássa be, Gábriné.</p>
<p>– Istenem, még ki sincs takarítva s a nagysága oly finom.</p>
<p>– Ne törődjék vele… Kéretem.</p>
<p>… A herczegnő belépett. Megvesztegető, bár szuverén mosolylyal s
fejbicczentéssel üdvözölte Miklóst.</p>
<p>Ez világfi létére elfogadta a megpendített hamis intonácziót.
Meghajtotta magát czerimóniásan s engedelmet kért látogatójától,
hogy oly rendetlenségben kénytelen őt fogadni.</p>
<p>– Si ça vous ne dedaigne pas, prenez place, madame. (Ha nem
röstelli asszonyom, foglaljon helyet.)</p>
<p>– Pas du tout. (Csöppet sem.)</p>
<p>S egy karosszékbe vetette magát a brilláns asszony s még édesebb
lett a mosolya.</p>
<p>– Minek köszönhetem a kiváló megtiszteltetést?</p>
<p>Száraz volt a házigazda hangja, de udvarias.</p>
<p>– Üljön ide mellém, kérte a herczegnő felelet helyett.</p>
<p>Miklós helyet foglalt, de nem az asszony mellett, szemben
vele.</p>
<p>– Úgy is jó, petit Nicolas.</p>
<p>A félreérthetetlen éles gúny, a mivel a herczegnő <span class=
"pagenum"><a name="Page_166" id="Page_166">-166-</a></span> a petit
(kicsiny) szót kiejtette, kissé kihozta a férfit a sodrából.
Gúnnyal felelt a gúnynak.</p>
<p>– Miért <i>petit</i>, Madame?</p>
<p>Most már összevillant a négy szem. Megfeszültek az idegek. Az
asszony idegei is.</p>
<p>– Csak azért, – évődött ez, malicziózus ajkát lebigygyesztve, –
csupán csak <i>azért</i>…</p>
<p>– Ez nem ok, de elfogadom.</p>
<p>– Nagyon kegyes…</p>
<p>– Meddig szerencsélteti <i>Fönséged</i> magas látogatásával a mi
szerény fővárosunkat?</p>
<p>A férfinek ez a gúnyja már nem sült el, az asszony kikaczagta
érte.</p>
<p>– Pompás kis ember! Jól mondtam én, hogy kicsiny.</p>
<p>A sérelemért, a melyet a herczegnő férfiúi önérzetén ejtett, nem
vett Miklós elégtételt s ezzel az önmérsékletével némileg
helyrehozta előbbi ügyetlenségét.</p>
<p>– Szolgálatjára, madame, – mondta szerényen, – kegyeddel szemben
valóban kicsinynek érzem magamat.</p>
<p>– Azt helyesen teszi, mon Nicolas, – mondta az asszony
jelentősen, egyszeribe kikomolyodva a nevetésből, hogy szinte
idegbontó volt kedvének eme hirtelen elváltozása.</p>
<p>Miklós megfeszengett a székén.</p>
<p>– Madame, – kérdezte leverten, – miért jött ide?</p>
<p>Az asszony megint nem felelt a kérdésre.</p>
<p>– Nézze csak, megfúlok ebben a bundában, nem vetkőztetne le?…
<span class="pagenum"><a name="Page_167" id=
"Page_167">-167-</a></span></p>
<p>A házigazda nem tehetett egyebet: lesegítette a dámáról a
prémet.</p>
<p>Ez megszabadulván kényelmetlen terhétől, mint valami karcsú
jaguár, kinyújtóztatta tagjait.</p>
<p>– Ah be jó… Úgy érzem magamat, mint otthon… Maga is, mon bon
Nicolas?…</p>
<p>– Én otthon vagyok…</p>
<p>Az asszony ismét átcsapott a nevetésbe.</p>
<p>– Azt maga csak úgy mondja, petit Nicolas.</p>
<p>A férfi végtére is tudatára jött annak, hogy nem méltó hozzá,
hogy tűrje a gunyoros játékot, a melyet az asszony vele, a saját
otthonában űz. Felpattant székéről. Arcza kigyúlt. Erőérzete
végigvonaglott idegein s kifeszítette a testét.</p>
<p>– Madame, a mi azt illeti, könnyen bebizonyíthatnám kegyednek,
hogy otthon vagyok.</p>
<p>A fejedelmi dáma nem haragudott meg reá. Nyilván régi édes
emlékek borúltak az agyára: minden vére arczába szökött, ajka
megnedvesedett s reszkettek az ujjai. Merőn, gyönyörködve nézte a
lázadozó férfit.</p>
<p>– Így, igy, Nicolas… Ilyennek szeretem magát… Haragudjon, mon
Nicolas, mon bien aimé!…</p>
<p>Tehát visszafelé sült a türelméből kihozott férfi eme kifakadása
is. Összeszedte minden energiáját, hogy megtalálja a helyes nyomot,
a melyen az asszonyt lerázhatja a nyakáról. De már nem volt képes
helyreállítani megbillent lelke egyensulyát. Hangja
türelmetlenséget árult el, a szeme félelmet. Czélt tévesztettek a
szavai is. <span class="pagenum"><a name="Page_168" id=
"Page_168">-168-</a></span></p>
<p>– Ne bántsuk egymást, madame, – kérte a nagy dámát szinte
alázatosan, – emberek vagyunk… Mit akar velem? – folytatta. – Régi
szerelmünkre kérem, ne üldözzön, mikor ugyis hiábavaló minden.
Családot akarok alapítani s ettől a szándékomtól egyedül a halál
képes eltéríteni…</p>
<p>Miklós maga is észrevette, mily nagyot mondott, mikor
tulajdonképen azzal sem volt még tisztában, számíthat-e, vagy
számítson-e hozzáigérkezett párja hűségi fogadalmára. Úgy beszélt,
a hogy érzett, de nem egészen úgy, a hogy gondolkozott. S ez a
körülmény bizonytalanná tette hangját, a meggyőződés ércze
mindenesetre hiányzott belőle.</p>
<p>A herczegnő finom disztingváló elméje legott észrevette a rést,
a melyet a férfi magatartása annak szavain ütött.</p>
<p>– Biztos az, – kérdezte szinte sziszegve, – hogy meg akar
házasodni? Hátha csak engem akar ezzel a hazugsággal a nyakáról
lerázni?</p>
<p>A férfi összeharapta az ajkát.</p>
<p>– Akárhogy van is, nekünk le kell egymásról mondanunk, –
jelentette ki határozottan. – Mi haszna lenne belőlem, – folytatta
szelidebben, kérlelő hangon, – egy férfiból, a kinek el van adva a
szive s lekötve minden energiája magasabb érdekek czéljaira? A
kegyed számára semmi sem maradna belőlem; nem olyan nő kegyed, a ki
a morzsákkal is beérné, madame egy kivételes brillans asszony, a ki
a férfitől, a kit szeret, a teljes boldogságot követelheti… Nézze,
én nem vagyok méltó <span class="pagenum"><a name="Page_169" id=
"Page_169">-169-</a></span> magához, míg azon a talapzaton, a
melyre hivatásom helyezett, azt hiszem, méltón betölthetném férfi
tisztemet. Nem vagyok az, a ki voltam, herczegnő, én egy ezután
összetoborzandó nemzeti hadsereg közkatonájául szegődtem el, nem
hogy a másé, de a saját magamé sem lehetek ezentúl…</p>
<p>Elhallgatott, pedig lett volna még több szava is, de elnémította
a herczegnő mohó figyelme, a melylyel a beszédjét leste… Megint
eltévesztette volna a helyes nyomot? A herczegnő kérdése megfelelt
emez aggodalmának…</p>
<p>– Politizálni fog, Nicolas?…</p>
<p>– Igen, olyasmi, – felelte a férfi gyáván; érezte, hogy a
kelleténél többet fecsegett.</p>
<p>Még inkább kiolvashatta ezt a herczegnő megcsillanó szeméből,
csak azt nem volt képes megérteni, miért örül az asszony annak,
hogy ő politizálni fog. Szavai is elárulták ezen való örömét.</p>
<p>– Oh, ha maga politizálni fog, cher Nicolas, akkor még nem
veszett el reám nézve végképen, még akkor sem, ha csakugyan
jóhiszeműen állítja, hogy egy más nővel való családalapítási
szándékában csak a halál akadályozhatja meg. Meg vagyok nyugtatva,
mon Nicolas.</p>
<p>Miklós csak bámult. Nem tudott kiokosodni a sfinxasszony
rejtélyes szavaiból.</p>
<p>Pedig nem volt azokban semmi talányszerű. Mindössze, hogy a
sfinxszerű asszony (nem hiába uralkodott valamikor), ismerte a
politikai porondot, annak örvénybevesző sikátorait… <span class=
"pagenum"><a name="Page_170" id="Page_170">-170-</a></span></p>
<p>Hátha még ismerte volna Magyarországot is!… Vagy azt is
ismerte?</p>
<p>Mindenesetre megnyugodva, a körülményekhez képest szinte
derülten távozott a Miklós lakásáról.</p>
<p>– Egyelőre nem fogom többet becses nyugalmában háborgatni, –
mondta inkább évődő hangon, mint gúnyolódva, midőn búcsúzóul kezet
fogott a házigazdával, – a politikára bizom, hogy megtérítse önt
nekem, mert csudákra képes a politika. Annyira bízom benne, –
folytatta, mosolyt lopva gőgös ajkára, – hogy nem is maradok tovább
Budapesten, holnap vagy holnapután távozom s addig nem fogok
visszatérni, míg <i>maga</i> nem érzi a szükségemet.</p>
<p>Miklós egyik ámulatból a másikba esett. Az asszonyt mulattatta a
zavara.</p>
<p>– Biztosítom, hogy első hivására itt fogok teremni magánál, –
folytatta, – hogy a segítségére legyek. És sem fáradtságot, sem
<i>pénzt</i> nem fogok kimélni, hogy kivívjam a háláját azokkal a
szolgálatokkal, a melyekkel révbe fogom juttatni a hajóját, ha
sülyedőben lesz… Minden héten levélben fogom magát értesíteni, hol
találhat, válaszolnia sem kell, mindaddig, a míg nem látja
elérkezettnek az idejét, hogy a segítségemért folyamodjék… Adieu,
cher Nicolas.</p>
<p>Még egyszer megrázta az asszony az ámuló férfi kezét, aztán szó
nélkül távozott.</p>
<p>Miklós azt sem vette észre, mikor csukódott be utána az ajtó;
szinte meg volt kövülve.</p>
<p>Mi volt ez? Jóslás? Fenyegetés? Mind a <span class=
"pagenum"><a name="Page_171" id="Page_171">-171-</a></span> kettő?
Arra számított a veszedelmes asszony, hogy exponált helyzetében
könnyebben lesz megtámadható, meghódolásra kényszeríthető? A
politikai lidércz segítségére számít, a mi megszivja az emberi
szivet, a melynek vére a hazának lesz felajánlva szent
áldozatul?</p>
<p>Miklós érezte, hogy nyomon van. A féltékeny, élvvágyó asszony
holmi diplomácziai kártyakeveréssel s rengeteg vagyona segítségével
alighanem az ő törekvéseit reméli kontrakarrirozni, hogy így
megalázván őt, könnyebben magához emelhesse czéljatévesztett élete
romjairól.</p>
<p>A beszédje teljesen erre vallott. De honnan sejthette a
csudálatos nő, hogy oly nagy konczepcziójú politikát szándékozik
inaugurálni, a melynek csak két kimenetele lehet: fényes győzelem
vagy megsemmisítő kudarcz. Honnan tudhatta, hogy a zászlóval, a
melyet ki volt tűzendő, együtt kell élnie, halnia, s hogy annak
lobogásába majdan ő is beleszólhat távoli nemzetek diplomácziai
szócsövén? Úgy ismerte, oly nagyratartotta, úgy imádta a férfit, a
kit szeretett?</p>
<p>Miklós újabb aggodalmait, a melyekkel a herczegnő megterhelte a
lelkét, még ellensulyozta az a tudat, hogy <i>egyelőre</i> (mint
kifejezte magát) kitér az útjából a veszedelmes asszony. De ez még
korántsem oszlatta el régebbi kétségeit. Érezte, hogy a
szenvedelmes nő nem bízza rá a sorsát teljesen a politikára,
cselekedni fog ellene a távolból is. A távozása mindössze egy
respirium a számára; hiába dugja fejét a homokba, <span class=
"pagenum"><a name="Page_172" id="Page_172">-172-</a></span> mint a
struccz, ha a szemével nem is, az eszével látnia kell a
veszedelmet, ha annak kútfeje át is lépte a szemhatárt.</p>
<p>Mindent összevéve, mégis nagy könnyebbséget érzett Miklós a
herczegné távozása után. Nyereségnek tartotta a veszélyes asszony
kilátásba helyezett elutazását azzal a kellőleg meg nem mérhető
teherrel szemben is, a melyet rejtelmes szavakba burkolva lelkében
hátrahagyott. Legalább szabadon lélekzhetik egy ideig. S az idő már
magában véve fél nyereség. Csak ki kell használni tudni…</p>
<p>Oly szigorú és pontos volt Miklós számvetéseiben, hogy
fölbecsülvén az idő értékét, eszébe sem jutott, hogy hiszen
tárgytalan dolgot mérlegel, maga a herczegné tette tárgytalanná,
midőn megigérte neki, hogy addig nem fogja magát mutatni, míg ő nem
hivja. Tetszése szerint élhet az idő kedvezményével, tőle függ,
hogy a herczegnőt sohase lássa viszont… Azért mégis jól számított
Miklós: a herczegnőt, ha akarja, sohasem fogja látni, de érezni
fogja a műveit. Az ő respiriuma tulajdonképen csak addig tart, a
míg ki nem lépett a politika porondjára. A menyasszonyával szemben
talán addig sem.</p>
<p>Miklós elborult, hogy eszébe jutott a szive eme legbensőbb ügye.
De hamarosan elűzte idevágó gondolatait, elfojtotta érzelmeit.
Először a kötelességének tesz eleget, aztán következik csak
vágyainak a mérlegelése, boldogságának a kérdése… Addig kimélni
fogja a lelkierejét. Majd ha megjelent lapja első <span class=
"pagenum"><a name="Page_173" id="Page_173">-173-</a></span> száma…
Akkor tovább gondolkozik róla… Hogy mitévő legyen…</p>
<p>Következő napon egy levelet kapott Miklós a herczegnőtől:</p>
<div class="blockquot">
<p>«Adieu, Nicolas.</p>
<p>Mire kezében lesz ez a levél, már nem vagyok itt. Adieu.»</p>
</div>
<p>Csak ennyi.</p>
<p>Miklós elrejtette a levelet (szinte gépiesen) kabátja belső
zsebébe, mert épen akkor toppant be a mindennapos Bodonyi.</p>
<p>– Holnapután megindul a lap… Kérem a vezérczikkelyt.</p>
<p>– Megbeszéljük kettesben, – mondta Miklós felvillanyozódva.</p>
<p>De egyelőre nem beszélhették meg a vezérczikkelyt, nagyfontos
képpel minden bejelentés nélkül beviharzott Csábrágh.</p>
<p>– Elment! – jelentette kitörő örömmel már az ajtóból, abban a
hitben, hogy egyedül találja barátját.</p>
<p>Megtorpant, midőn meglássa Bodonyit.</p>
<p>Miklós mindenekelőtt bemutatta barátjait egymásnak.</p>
<p>– Bodonyi Géza, barátom és titkárom, – gróf Csábrágh Ödön.</p>
<p>Majd a grófhoz fordult:</p>
<p>– Tudom, hogy elment… Majd beszélünk róla még.</p>
<p>Csábrágh helyeslőleg intett.</p>
<p>– Igen fontos közlendőim vannak róla, mindent tudok, – mondta, –
olyat is, a mire nem voltam kiváncsi. Főképen azért jöttem, hogy
<span class="pagenum"><a name="Page_174" id=
"Page_174">-174-</a></span> kimentsem magamat… Pardon, – fordult
Bodonyi felé, – valami asszonydolog, bizonyára nem érdekli a titkár
urat.</p>
<p>A titkár urat csakugyan nem érdekelte az asszonydolog.
Felállott.</p>
<p>– Tárgyalják le a méltóságos urak, én addig diszkréten
félreállok a másik szobába.</p>
<p>Úgy lőn. Csábrágh a következőkben adott számot Miklósnak a
herczegnőről szerzett adatairól:</p>
<p>– Kedves barátom, a te regényed itt nálunk sem teljesen
ismeretlen, magam is hallottam rebesgetni róla, mindössze a hősnő
nevét fedte homály, a mely körülmény a te úri diskrécziódat
dicséri. De másképen áll a dolog ott, a hol a herczegnő
diskrécziójára lett volna szükség, hogy nevestül ki ne pattanjon a
titok. A német birodalmi főúri körökben mindenki tudja s nyiltan
emlegeti a nevedet a herczegnőével együtt. Úgy látszik, az asszony
nem csinált titkot a szerelméből s abból a szándékából, hogy
elvétesse magát véled. A családi tanács nyomására minden
gondolkodás nélkül lemondott rangjáról, sőt ötven millió márkányi
vagyonának egy harmadát is feláldozta, hogy fenséges rokonai békét
hagyjanak neki.</p>
<p>Miklós nagyot nézett.</p>
<p>– Honnan tudtad meg mindezt ily rövid idő alatt?</p>
<p>– Egy detektivet bíztam meg a kutatással, – válaszolt Csábrágh
egyszerűen, – olyan volt a megbízásod, hogy annak ilyen segítség
nélkül nem tehettem volna eleget.</p>
<p>– Igen, de arra nem kértelek, – idegeskedett <span class=
"pagenum"><a name="Page_175" id="Page_175">-175-</a></span> Miklós,
– hogy a herczegnő külföldön viselt dolgait kutasd ki, engem csak
az érdekel, hogy milyen úton-módon s mily eszközökkel tör ellenem
itt. Ki a végrehajtó közege, a spionja s mik az utasításai?</p>
<p>– Türelem barátom, – csillapította a gróf Miklóst, – majd arra
is rákerül a sor. És ne vedd rosz néven a detektivnek, hogy a
herczegnő egyéb személyes ügyeiről is tájékozódni akart; el kell
neki hinned, hogy a nélkül nem végezhetett volna alapos munkát;
hogy kiderítse a tényállást, a mire szükséged van, föl kellett
gombolyítani a legmesszebb vezető szálakat is. Én nem említettem
neki a nevedet sem, ő maga tudta meg Berlinből telefonon egy vele
összeköttetésben álló tudakozódó vállalattól. Onnan kapta a
herczegnőre vonatkozó értesítéseit.</p>
<p>– Hogy tudta meg a nevét?</p>
<p>– Ő csak X. Y. herczegnőről tudakozódott, az ő nevét is a
berlini detektiv tudatta vele. Elvégre nem is valami boszorkányság,
Németország nagy, de aligha akad benne sok olyan fejedelemasszony,
a kinek magyar úrral van viszonya.</p>
<p>Ez elég nyilvánvaló volt. Miklós még nyugtalanabb lett.</p>
<p>– Mit tudtál meg abból, a mit megtudni érdekemben áll <i>nekem
is?</i></p>
<p>A szemrehányást zokon vette Csábrágh.</p>
<p>– Miklós, ne légy igazságtalan, elvégre is annyira bizhatsz
bennem, hogy ki nem kürtölöm a titkodat. Nem is ejtem ki a
herczegnő nevét még előtted sem. <span class="pagenum"><a name=
"Page_176" id="Page_176">-176-</a></span></p>
<p>Zádor észrevette magát.</p>
<p>– Bocsáss meg, hálátlan vagyok, de izgat a homály, mert még
semmivel sem tudok többet, mint eddig. A herczegnő elutazott; kit
hagyott itt maga helyett? S milyen utasítással? Csak az én
személyemre pályázik-e, avagy fölvette-e programmjába a
menyasszonyomat is?</p>
<p>– Részletes feleletet ezekre a kérdésekre nem adhatok, –
válaszolt Csábrágh, – egyelőre csak annyit sikerült megtudnunk,
hogy csakugyan van itt egy titkos megbizottja, egy magyar
származású kalandor, a kinek alighanem – de ez már a detektiv
kombinácziója, – alighanem az a feladata, hogy belegabalyítson
téged valami zavaros, kompromittáló ügybe, a melyből csak magasabb
segítséggel lesz lehetséges menekülnöd.</p>
<p>Ah, a politika! Az lesz az a zavaros ügy, a melybe a veszedelmes
asszony az ő érintetlen reputáczióját bele szándékozik fojtani.</p>
<p>Miklós szemében mindjobban kiéleződtek a szenvedélyes nő
taktikájának körvonalai.</p>
<p>– Folytasd kérlek, – unszolta barátját türelmetlenül, bár
majdnem biztosra vette, hogy több újat nem fog tőle hallani. Mert
azt rögtön kitalálta, hogy a herczegnő spadasszinja csak Langer
Viktor lehet.</p>
<p>– Ezekután – folytatta Csábrágh, – most nincs veled egyéb
közlendőm, mint a herczegnő kirendelt végrehajtójának a neve, de
még egy arczképvázlatot is adok róla, hogy ráismerhess, ha netalán
álnevet találna fölvenni. <span class="pagenum"><a name="Page_177"
id="Page_177">-177-</a></span></p>
<p>Zsebébe nyúlt s egy vázlatot adott át Miklósnak. Ez legott
ráismert benne emberére, még ha nem is lett volna a neve a kép alá
irva így: báró Langer Viktor, alias Haselbeck Curt, vagy vicomte De
Launay. Miklós nem szólt Csábrághnak arról, hogy a detektiv eme
fölfödözése már nem volt ujság neki, örült, hogy nem csalt a
sejtelme s hogy az ellenség a Bodonyi ügyességéből már félig-meddig
az ő harczvonalába tévedt, a mi igen meg fogja könnyíteni a
védekezését.</p>
<p>Megköszönte a Csábrágh szivességét s fölmentette őt a további
fáradozástól.</p>
<p>Egyébre kérte őt; mindenekelőtt beszólította a szomszéd szobában
gurnyasztó Bodonyit…</p>
<p>– Kedves barátom, nekem most az a szándékom, hogy fölkérjem a
nemes grófot: álljon be a mi hadseregünkbe bontott zászlóval, hogy
nagy erkölcsi presztizsével, fényes történelmi nevével erősítse a
nemzeti ügyet. Mit szólasz hozzá, barátom Napi?</p>
<p>– Csatlakozom a kérésedhez s még meg is toldom azzal, hogy
legyen vezérünk s alakítsa meg táborkarát.</p>
<p>Csábrágh tudatában volt annak, mekkora erkölcsi tőkét képvisel
az országban az ő neve. Egy pillanatig sem farizeuskodott.</p>
<p>– Az önöké vagyok, – mondta egyszerűen. – Csak azzal nem vagyok
tisztában, hogy kapok-e elég alkalmas embert a vezérkarba. Mert az
az érzésem, hogy a mozgalom élére az ügy érdekében a legmagasabb
társadalmi állásban levő urakat kellene állítanunk, <span class=
"pagenum"><a name="Page_178" id="Page_178">-178-</a></span> holott
<i>a mi arisztokrácziánk a quieta non movere elvi álláspontján áll:
lusta és fukar</i>.</p>
<p>– A lapvezér mindenesetre te légy, – kérte Miklós, – engedd meg,
hogy ezen minőségedben a lap élére nyomassuk a nevedet.</p>
<p>– Köszönöm a bizalmat, talán méltó leszek reá.</p>
<p>Csábrágh ezt a mondását ünnepies, halk hangon ejtette ki.
Meglátszott rajta, hogy fogadalmat tett magában. További beszédje
is arra vallott.</p>
<p>– Irni és beszélni, sajnos, nem tudok, de cselekedni és áldozni
fogok. Egyelőre 200,000 koronát adok <i>lapunk</i> czéljaira.
<span class="pagenum"><a name="Page_179" id=
"Page_179">-179-</a></span></p>
<div class="chapter">
<h2>X. Kilencz óriás.</h2>
</div>
<p>Hárman valának együtt a hosszúhajúak és bajusztalanok. Finomak
és túlemberek mindhárman, de szájjal mégis legjobban győzte Bary
Pali, a hétszilvafás ősmagyar, a ki azonban lemondott a rangjáról,
megjárta Párist, hektikus volt, abszintot ivott, mert kokett ifjú
volt (a halállal kaczérkodott) és fekete körmöt viselt. Bary Pali
rég megállapította magáról, hogy zseni, a kinek iskolát kell
csinálni, mert minden zseni iskolát csinált.</p>
<p>A másik bajusztalan túlembert Hunyadi Jákónak hivták. Nem volt
igazi Hunyady: az erkölcsi tőkét, a mit a Hunyadiak egy pár
csatában összegyűjtöttek, hogy a nevük jóhangzású legyen, Jákó
modern ember létére minden nagyobb erőlködés nélkül egy koronán
vásárolta meg. Bolond lett volna érte többet fizetni, mikor ennyi
az ára egész komolyan.</p>
<p>A harmadik lángelme Koplathy Friczi volt, a legpiszkosabb ember
Magyarországon, nem kivéve a tótokat. Ennek homály fedte a
származását; ő nem dicsekedett vele, más meg nem tudta kitalálni,
mert bár öt nyelven beszélt, egyet sem értett tökéletesen, a mi
igen hasznára <span class="pagenum"><a name="Page_180" id=
"Page_180">-180-</a></span> vált, mert okkultista, szimbolista és
neoimpresszionista vala egy személyben s az volt a trükkje, hogy
olyan verseket irjon, a miken csak csudálkozni lehetett, de a miket
megérteni nem volt szabad…</p>
<p>A zsenik persze kozmopoliták voltak mindhárman, mert
Magyarország igen kicsiny volt nekik. Nem fértek bele. A
királyságot különben is komisz hivatalnak tartották, inkább
köztársasági elnökök szerettek volna lenni. Bary Pali, lehet, azt
sem vállalta volna, mert manapság már ahhoz is türelem kell, holott
ő <i>nyugodtan</i> csak Istennel volt képes beszélgetni, az emberi
nemnek kívüle eső kontingensével csak paczkázni tudott. Hanem azért
megitta a művüket, az abszintot.</p>
<p>A másik két zseni inkább enni szeretett. A pulykát jobban
kedvelték, mint a rövid gulyást, de azért rövid gulyást ettek. Meg
szafaládét eczetben-olajban. Néha kirándultak és akkor körített
liptóit ettek.</p>
<p>De <i>vesézni</i> még jobban szerettek a zsenik, mint enni. Az
asztaltársaságnak, a melynek tagjai voltak, az volt a főtörvénye,
hogy távollevőkről jót mondani nem szabad. De kiszedték a veséjét a
jelenlevő <i>tehetségteleneknek</i> is. Sőt egymást, a
tehetségeseket sem kimélték, csak Bary Palit nem merte senki sem
bántani, mert ő iskolát csinált. Az alanyi költők mind az ő
methodusát követték a versirásban, hektikusak voltak, mint ő, de
nem haltak bele, mint ő sem, mert halhatatlanok voltak, mint ő is.
Csak abszintot nem ittak, mint ő, mert <span class=
"pagenum"><a name="Page_181" id="Page_181">-181-</a></span> nem
volt egy szilvafájuk sem, mint neki, csupán szilvaszeszt ittak,
mert az olcsóbb vala.</p>
<p>A Chicago-kávéház hosszú asztalánál (ott ült a három hosszúhajú)
épen Hunyadi Jákó vitte a szót. Egy irót kritizált
<i>tárgyilagosan</i>. Oltott baromnak s búban fogantatott
bakkecskének nevezte a szerencsétlent, mert regénye hősével
diadalra vitette a nemzeti eszmét, a helyett, hogy
megorgyilkoltatta volna szegényt. Még vitézkötéses bornyúnak s
pitykés aprómarhának is elmondta Jákó a szerencsétlen
regényembert…</p>
<p>Ezenközben újabb három «vesetag» érkezett az asztalhoz.
Alsóbbrendű tagok (mert dolgoztak is, nemcsak költöttek), épen a
szerkesztőségből jöttek. Pór Muki, Keve Mór és Ősi Ignácz volt a
nevük. Másutt szemtelenek voltak, de itt, kezdetben legalább, nem
igen mertek mukkanni sem, Bary Pali igen lefújta őket, kezet sem
fogott velük, csak ásított nekik…</p>
<p>A Jákó kritikáját ennek a háromnak kellett magasztalnia (a jó
blatt végett), mert Bary Pali felette állott az elismerés
konvencziójának, Koplathy Friczi meg épen parizert evett, a mit
fontosabbnak tartott egy idegen regénynél.</p>
<p>Kezdé Muki:</p>
<p>– Már az igaz, hogy náladnál élesebb szemű esztheta egy sincs
közöttünk, irók között.</p>
<p>Bary Pali megráspolyozta a torkát, Ignácz folytatá:</p>
<p>– A katedrákba Frimmbe<a name="FNanchor_1" id=
"FNanchor_1"></a><a href="#Footnote_1" class="fnanchor">1)</a> való
hülyéket ültetnek <span class="pagenum"><a name="Page_182" id=
"Page_182">-182-</a></span> bele, a kiknek Aranyban kulminál az
irodalom s te… s te még <i>nemzeti</i> ajándékot sem kaptál az
államtól.</p>
<p>Végezé Mór:</p>
<p>– Fuj, micsoda rongy nemzet, a mely így becsüli meg
nagyjait!</p>
<p>Nem nagyított, mert Jákó igen nagy volt csakugyan, megütötte az
ölet, bárha nem tetézte is. De az iskolacsináló Bary azért
megharagudott Mórra.</p>
<p>– Micsoda nagy? Ki itt a nagy? Igazi nagyság csak egy van
közöttünk s az én vagyok.</p>
<p>Az ötök kibékítették a haragos világpolgárt. Azt mondták neki,
hogy sohase számítsa magát, midőn emberről van szó, mert ő több
annál.</p>
<p>Szent lett a béke s valahonnan távoleső fülkék homályából ismét
hárman járultanak az asztalhoz: Kócs Zsiga, a hősszerelmes, Veterán
Náthán, a bohém háztulajdonos és Bakk Manó, Budapest legtiszteltebb
és legzseniálisabb riportere, a kinek semmi sem volt lehetetlen. Ha
tetszik, lop is a riport érdekében, sőt már egypár betöréssel is
szaporította a dicsőségét. Csak egy hibája volt Bakk Manónak, a
tiszteletreméltó és zseniális riporternek, de az aztán ordas.
Agyonbeszélt egy egész regimentet, neki az semmi sem volt. Most is
teli szájjal jött a veseasztalhoz, már húsz lépésnyiről okádta a
szót.</p>
<p>– Ide figyeljetek, gyerekek, és bámuljatok, mert ilyet még
sohasem hallottatok. És a mi előkelő úri kontenansz találtatik
bennetek, azt mind szedjétek össze, hogy meg ne pukkadjatok.
<span class="pagenum"><a name="Page_183" id=
"Page_183">-183-</a></span> Akár a méregtől, akár a nevetéstől.
Olyan kirohanásról fogok nektek beszélni, a mihez képest csupa
bolhatáncz volt a thermopilei. Az arrogancziának, megalomániának,
reakcziónak, ultramontanizmusnak, mezmerizmusnak, darvinizmusnak,
atavizmusnak…</p>
<p>– Elég az izmusból, mert ütök, – recscsentett bele a szapora
beszédbe Jákó, az öles.</p>
<p>– Nekem beszélhetsz, – tiltakozott Manó az erőszakos
megrövidítési kisérlet ellen, azután így folytatta: –
Nepotizmusnak, bizantinizmusnak és egyéb isztikus velleitásoknak
ilymérvű elfajulásával még nem találkozott az emberiség. Dühöngnék
rajta, ha nem volna nevetséges, s nevetnék rajta, ha nem volnék
dühös… Találjátok ki, miről van szó, – pukkantotta ki végül Manó a
nagy hólyagot.</p>
<p>– Marha! – tisztelte meg egy tekintélyesebb tag, alighanem
Koplathy, a feladott találós kérdésért.</p>
<p>– Hüle, – mondá Bary Pali is s ez ellen fellebbezni nem
lehetett.</p>
<p>Mór kénytelen volt kirukkolni a hirrel. Most már meg túlságosan
rövidre fogta a lényeget, csak ennyit mondott:</p>
<p>– Egy új ujságot csinálnak.</p>
<p>– ? ? ?</p>
<p>Úgy kellett belőle kipiszkálni a többit.</p>
<p>– Miféle ujságot? Kik? Mikor? Mennyi pénzük van? Adnak-e
előleget? – kérdezték össze-vissza a jeles kilenczek.</p>
<p>Manó most már csak azért sem eresztette könnyen a szót, csak
egyet kotlott ki egyszerre. <span class="pagenum"><a name=
"Page_184" id="Page_184">-184-</a></span></p>
<p>– Konzervativet?</p>
<p>– Klerikálist? Reakczionáriust? Antiszemitát? – kérdezték a
kilenczek türelmetlenül.</p>
<p>Erre megint egy szó következett feleletnek.</p>
<p>– Mágnáslapot.</p>
<p>Mágnáslap! Hü, hát ebben a szóban aztán csakugyan benne van a
világ minden feketesége a középkortól az ázsiaiig. A hir óriási
konsternácziót és szenzácziót keltett, a szaporaszavú Manónak
egyszeribe megnőtt a becse. A kilenczek egyhangúlag rimánkodtak
neki, ne tagadja meg a természetét, mondjon el mindent, a mit tud a
lapról, egyszerre tiz szót is mondhat egy helyett.</p>
<p>Az egy ideig élvezte rehabilitácziója gyönyöreit.</p>
<p>– Nna, ki a marha? Ki a hüle?</p>
<p>Aztán újra nekibodorodott a beszédnek. Először azonban megnézte
az óráját.</p>
<p>– Három óra, – konstatálta, – a lapok le vannak zárva, a
riportomat senki sem lophatja el, ergo beszélhetek. Hallottátok-e
Zádor Miklósnak a hirét? Kiféle, miféle ember ez? Honnan jött?
Miből él? Volt-e papája? Honnan vette a laphoz a baksist? Fiú-e,
leány-e, vagy csak úgy mutatja?</p>
<p>Először Koplathy felelt a kérdésekre.</p>
<p>– Spiller. Kaszinótag. Egyszóval egy obskurus fiú, egy
intellektuális Nimand.</p>
<p>Veterán Náthán is tudott Zádorról valamit; ő titokban nemes
akart lenni, ismerte a családfákat, de miután ő még nem volt az,
gyűlölte a nemeseket. <span class="pagenum"><a name="Page_185" id=
"Page_185">-185-</a></span></p>
<p>– A Zádor, – mondta összevontan, – egy ezeréves koldus, az
utolsó a familiájából, a mi Árpáddal jött be országot hódítani.</p>
<p>A kilenczek így összevontan is megértették a háziúr szavát s a
Zádor rovására irták föltálalt adatait, körülbelül ilyenféle
szavakkal: Rohadt elem, hyperrafinált idiota… majmok atyjafia.</p>
<p>Előadó Manónak ennyi teljesen elég volt ahhoz, hogy az előkelő
társaságnak Zádor Miklóst terhelő közvéleményét röviden
megfogalmazza.</p>
<p>– Egyszóval kimondhatom, hogy egy agylágyulásos kéjencz? –
kérdezte.</p>
<p>– Bátran, – biztatták a keményagyú aszkéták.</p>
<p>– Akkor – folytatta a riporter, – azt is kimondhatom, hogy ez az
ember az, a ki a lapot kiugratta; ez meg egy bizonyos Bodonyi
nevezetű, a kit ismerek is hirből, arról nevezetes, hogy nyers
buzán él, mint a csirkék, mert nincs hivatala, miután semmit se
tud.</p>
<p>A szalámizó és parizerező tudós társaság kinevette a buzarágó
tudatlan embert, bár senki sem hitte el a riporternek, hogy igazat
mond, még Bary, a főzseni sem.</p>
<p>Az általános derültség lezajlása után beszédjét a riporter
imigyen folytatá:</p>
<p>Zádor és Bodonyi ugratták ki a lapot, de nem ők szerkesztik,
hanem Lombos Keresztély, az ismert vegetariano-nazarenus, jelenleg
szabó, Decsy Franczi, a tömegproduczens, Belky János, a korcsmáros.
Munkatársak: a rimini fölszentelt <span class="pagenum"><a name=
"Page_186" id="Page_186">-186-</a></span> püspök, a rimanóczi
remetepolitikus, három akademikus, egy herczeg, két gróf, három
báró, egy urasági ispány, egy hölgytyukász, egy importált
dsiudziczu és egy akrobata. (Zajos derültség.) Tehát – konkludált
Manó, – czéhbeli csak kettő van közöttük, ezért tudták a
mozgalmukat titokban tartani, bár ötezer előfizetőt gyűjtöttek a
vidéken a sötétebb helyeken, a papok, agrárok és mágnások
között.</p>
<p>Úgy rukkolnak ki, – dühösködött a riporter, – mint valami
összeesküvők a pinczéből, egyszerre csak itt vannak és mellünknek
szegzik a tőrt: Szabadgondolkozók, szocziálista betörők,
nemzetiségi banditák, zsidók, hazátlan bitangok, adjátok meg
magatokat, mert mienk a haza, mi építettük fel, mi védtük meg
kilenczszázegynehány évig, ti a korrupt hatalmaskodó kisebbség csak
pióczái vagytok az élő organizmusnak, csaltok, loptok,
gyujtogattok, gyilkoltok, diszkreditáljátok a magyar faji karaktert
és ősi becsületet!</p>
<p>– Nnnná, – jegyezte meg Veterán Náthán humorosan, de
csudálatosképen senki sem nevetett neki, a czinizmus röheje az
ajkakon fagyott s gyűlöletté fajult, midőn fölengedett.</p>
<p>Ösztönszerűleg érezte mindenki, hogy történik valami az
országban: emberek támadnak fel, a kik eddig lethargiás álmot
aludtak, tetszhalottak kélnek ki a sírból új életet követelőn,
nekitámadva az örökükön megosztozkodott tömegeknek, hogy
visszaragadják tőlük ősi jussukat. <span class="pagenum"><a name=
"Page_187" id="Page_187">-187-</a></span></p>
<p>Az általános megdöbbenés fakó csöndjébe ismét belesivított a
riporter:</p>
<p>– Kóstolóba felolvasom nektek az első szám vezérczikkét az
agylágyulásos Zádortól, a mit a lap programmjával együtt saját
életem koczkáztatásával tudtam csak megszerezni, úgy, hogy éjnek
idején kifúrattam a kasszát egy nyugalomba vonult professzionista
betörővel, de én is segítettem neki.</p>
<p>– Bravó! Ez megint mestermű volt tőled, – zúgták a kilenczek
lelkesen.</p>
<p>A dilettans betörő folytatta beszédjét, intentique ora tenébant
a hálás hallgatók.</p>
<p>– Először a vezérczikkből olvasok nektek szemelvényeket, aztán
ha tetszik, jöhet a programm. – S olvasni kezdett egy
kefelevonatból, a mit a belső zsebéből húzott ki:</p>
<p class="center">UJ-MAGYARORSZÁG.</p>
<p>Aligha csalódunk, midőn azt állítjuk, hogy a magyar nemzettest
ezeréves léte után most került bele a megpróbáltatás legválságosabb
időszakába. A kórtünetek legalább arra vallanak.</p>
<p>A hajdanta hires magyar faji erő, önbizalom, politikai
bölcseség, erkölcsök és hazaszeretet, a mely kvalitások a
legintenzivebb nemzetközi veszedelmekből is mindenha kirántották a
magyar fajt – (nemhogy, de azok erejével Európa államainak
egyensúlyozási munkáját is ellátták a dicsőség epocháiban) –
skartba téve. Emez erőtényezők helyét a haladás jegyébe iktatott,
de valójában a felforgató tendencziák <span class=
"pagenum"><a name="Page_188" id="Page_188">-188-</a></span>
posványából kikelt hamis jelszavak és irányzatok, megtévesztő
bolygótüzek: a nemzetközi szoczializmus, utilitarizmus,
szabadgondolkodás, felekezetnélküliség, sőt istentagadás foglalták
el Újmagyarországban. Az eszközök az újmagyarok kezén: a régi
dicsőségnek, hagyományoknak, keresztény szellemnek, történelmi
osztálynak, mindennek, a mi szent volt és nagyot alkotott,
kigúnyolása, megbuktatása; a tulajdon szentségének lerombolása a
szekularizáczió sürgetése által, a keresztény szellem meghamisítása
s helyettesítése az ingatag értékű, úgynevezett szabad népjóléti és
erkölcsi törvényekkel.</p>
<p>A tendenczia egyszóval: megsemmisítése mindennek, a mi
dicsőségesen bevált egy évezreden át… A modern szellem megteremtői
némi dialektikával kivághatják a tétellel szemben az adút: csak egy
szuperióris kisebbség lehetett képes ama hires, fitogtatott nemzeti
szellemnek, a hagyományoknak ilyetén felforgatására s mint
ilyennek, joga volt hozzá.</p>
<p>Hát tagadjuk. Mert – itt a bökkenő – az a kisebbség, a mely a
felfordulást, a nemzet degenerácziójának munkáját végzi, nem
fölényes egyének társasága, még nem is a nemzet igazi kisebbségét
képviseli (szinte kivül áll rajta, nagy részük szivós faji
jellegüknél fogva sohase volt és lesz asszimilálható), ez a
minoritás ügyes, erőszakos kalandorok tábora, a mely a maga hasznát
és poziczióját a romokból reméli, s az új épületet, a melyben
uralkodni fog, azokból szándékozik felépíteni. <span class=
"pagenum"><a name="Page_189" id="Page_189">-189-</a></span></p>
<p>S valamint a prehisztórikus korban sikerült a gyengéknek
megteremteni s elfogadtatni a jog fogalmát, korlátokat állítani a
maguk védelmére az erősek uralma ellen, úgy sikerült most
Újmagyarországban egy inferioris kisebbségnek a hatalmas többség
nyakára lépnie. A két siker ethikája különböző, de a titka egy. A
prehisztórikus erőember magában állott s a másik erővel való
folytonos surlódása következtében csak gyengülhetett – a gyengék
ellenben ösztönszerűleg tömörültek s erősítették magukat az
összetartás és szervezet dinamikájával.</p>
<p>A magyar ember erőszakos egyéniség, szervezetbe nehezen törhető,
mert bízik a maga erejében s másnak köszönni mitsem akar. Előkelő,
gőgös, erejét az egymással való erőmérkőzésre pocsékolja el, a
helyett, hogy összetartással meghatványozná. A kisebbség ebből a
faji karakterből dedukálta a maga kilátásait s vonta ki a hasznot.
Szerveződött, egy testté tömörült, a melynek egy feje s ezer karja
van, mint a polypnak, s mind az ezer karja annak az egy fejnek
engedelmeskedik. Azok a titkos, vagy álczégér alatt működő
társaságok és intézmények, a melyek pátensüket erkölcseinkre,
kulturánkra máris rásütötték, sikerüket csakis szervezetüknek
köszönhetik.</p>
<p>Ez így van. Ezen vitatkozni nem is lehet. Az összefogózkodás
jelenségei nagyon is szembeötlők, sikerei visszataszítóan rikítók.
Az irót s egyéb művészt: képfestőt, képfaragót, zenészt, ha az
általa inaugurált szellemet kolportálja, az egekig emeli a klikk a
kritika szárnyain, a <span class="pagenum"><a name="Page_190" id=
"Page_190">-190-</a></span> neoimpresszionizmus rémképeit és gonosz
czinizmusát klasszikus nagy tetté minősíti az újmagyarság hamis
mérlege, – hujjahózik az abszintmarta agyvelő, a moral insanity
kóros aberráczióinak, a költőknek, a kik <i>megbeszéléseket</i>
folytatnak Istennel s karikaturákat rajzolnak a nemzeti s emberi
erények kigúnyolására. A minden erkölcstől, fennálló esztétikától
elrugaszkodott dialektikai kötéltánczosokat nagy emberekké fújják
fel, holott legtöbbjük magyarul sem tud, ellenben nekivágnak
Aranynak, Vörösmartynak, hogy lerántsák arról a talapzatról, a
melyre Isten kegyelméből emelkedtek fel, mert jól tudják, hogy a
mai vérbeli magyar irógárdának roszhiszemű diszkreditálása teljesen
csak elődjeik, a nagy klasszikusok műromjain át sikerülhet; nem
ránthatják le az Arany nyelvén beszélőt s az ő lelkével érzőt a
sárga földig, valameddig le nem rántották legalább a földszintig
Aranyt magát…</p>
<p>A társaság szörnyet prüsszente rá s vitéz Mór felolvasását
eképen folytatá:</p>
<p>«S ha belenézünk a közélet, a politikai üzelmek perspektiváiba,
hasonló jelenségekkel találkozunk. Megtévesztő, szuggeráló
eszközeikkel, érdekhálózatuk titkosan vezetett szálaival be tudják
az újmagyarok hálózni, véleményüknek meghódítani, esetleg
terrorizálni a hatalmat: a testületeket, törvényhatóságokat s egyéb
faktorokat, a kiktől a nemzeti közmunkák sorsa függ. Az állami
szubvencziókat ők kapják; a kormány s pénzintézetek diszkrét
költségeit <span class="pagenum"><a name="Page_191" id=
"Page_191">-191-</a></span> (a hallgatás-díjakat) ők kapkodják el.
S a szabadelvűségnek (mint nemzeti tradicziónak) hamis
értelmezésével inaugurált s telített közszellemet oly
türelmetlenséggel s fenyegető brutalitással igazgatják, hogy,
teszem, egy-egy gyengébb vagy hiúbb miniszter, a ki fél az
ujságokba irott betűtől, vagy emelkedni akar a közvélemény
szárnyán, egy-egy állás betöltésénél legjobb meggyőződése ellenére
is az ő emberüket hendikepeli a legkedvezőbben s az állam
gépezetébe annak czinikus koptatóját illeszti bele keréknek,
elejtvén a hűséges, kipróbált, megbizható energiát.</p>
<p>Így rongyosodnak, kallódnak el nagy értékeink s
helyettesíttetnek apró, hamis pénzzel. Mindennek oka pedig, hogy az
újmagyarok karmai között van a mozgató, az anyagot kikészítő erő, a
nagy erjesztő energiák exponense, a haladás diadalmas csatahajója,
a <i>sajtó</i>, a mi áldást és dicsőséget hozhat egy nemzetnek, ha
hivatása magaslatán s erkölcsi alapon áll, de megrágja a lét
gyökereit, ha önczélokat hajszol, hizeleg, hazudik és blaszfemál, –
mint a mienk…</p>
<p>Manó művészi pauzát tartott, bár a nélkül is elhallgattatta
volna a bugyborékoló indulatok egyszeribe kitört riadása. (A Sajtót
becsmérlik, a hatodik nagyhatalmat, a szent és sérthetetlen
Bálványt, a melynek kultuszából százezer ember él, a nemzet
szine-java. A dicsőséges fáklyát oltogatják, az isteni szövétneket,
melynek világossága behatolván a közélet legsötétebb zugaiba és
kipusztítja az ott vonagló <span class="pagenum"><a name="Page_192"
id="Page_192">-192-</a></span> férgeket, a maradiság rohadt
hulladékain rágódó úgynevezett történelmi osztályt: a papokat,
arisztokratákat s egyéb unlakokat!)</p>
<p>Hajrá! Miként a czorka nyügéből fölszabadított falka a nádasból
kipattanó rókára: úgy úszúlt rá a fékevesztett asztaltársaság a
<i>czikkmonstrum!</i> szerzőjére. Villogtak a szemek, rángatództak
az öklök, csattogtak az agyarak. Csak indulatszavakat lehetett
hallani, a józan kritikát megfojtotta a düh.</p>
<p>– Gyáva gazember! Aulikus tányérnyaló! Hülye majom! Patkány!
Vakand!…</p>
<p>– Hátha még a programmjukat tudnátok! – rikoltozott karjaival
hadonászva s féktelen temperamentumát az asztal körüli
ugrándozással csillapítani igyekező riporter, a Manó.</p>
<p>A zürzavaros lárma közepette felállott az asztalfőn székelő
főzseni, Bary Pali s abszintos poharát a szódásüveghez koczogatva,
így kiáltott fel:</p>
<p>– Csend!</p>
<p>A Neptun hármas villája nem tett olyan hatást a háborgó
tengerre, mint a díszes társaságra ez az egy szó a Bary Pál
ajkáról. Meglőn a csend.</p>
<p>– Uraim, – rendelkezett az iskolacsináló poéta s úgy
kimeresztette a szemét, mintha annak fényéből dicskoszorút akart
volna a homlokára fonni, – uraim, ne szenvedélyeskedjünk, midőn a
földgolyó habár csekélyke s szellemi kulturára alkalmatlan
parczellája tulajdon- és birtoklási jogának megvédelmezéséről van
szó. Nem azért <i>fegyelmezek</i> – folytatta, <span class=
"pagenum"><a name="Page_193" id="Page_193">-193-</a></span> gyűrűs
kezével egy merész hyperbolát rajzolva a levegőbe, – mert
imminensnek tartom <i>fölperesek</i> perpatvarkodását, veszélyről
ott, a hol maga az Isten az alperes, s mi, a világosság terjesztői
vagyunk a prókátorok, szó nem lehet. A «Nagy Pénztáros» úgy
szerkeszti meg a maga számadási mérlegét, hogy abba belekapaszkodni
nem igen lehet… Nem arról van szó, hogy pervesztesek lehetünk,
hanem a <i>gesztusról</i>. Az óbégatás nem méltó hozzánk, a kik
<i>fennt</i> vagyunk. Ez az ország a mienk. Kiragadtuk a
sötétségből, meghódítottuk másodszor mi a Nagy Hadvezér
kondottierjei, a nélkül, hogy munkánkért felvettük volna a
bennünket megillető zsoldot. Hét napig teremtettünk, hogy a
khaoszból szerves életet hozzunk létre: a földi igazságnak
felettünk nincs hatalma, a mi agyvelőnk abszorbeálja a jogot.
Hidegvérre – folytatta a zseni – csupán csak azért intelek
benneteket, mert felesleges a nagy ágyúkat ott elsütögetni, a hol
megteszi a szemöldök összevonása is. A puskapor egyébre kell. Még
nem robbantottuk fel a nagy <i>átokhegyeket</i>, a melyek a
mellünkre nehezednek. Takarékoskodjunk.</p>
<p>Síri csend. Egy pisszenés sem volt hallható. Bary extázisba jött
és nem tudni miért, a márványasztalhoz vágta abszintos poharát,
hogy ezer darabra tört. Aztán fújt egy nagyot s eképen
folytatá:</p>
<p>– Tekintve, hogy mégis aktivitásba kell lépnünk, mert
megbolygatták teremtő nyugalmunkat, teendőink anyagának felosztása
czéljából <span class="pagenum"><a name="Page_194" id=
"Page_194">-194-</a></span> kimondom, hogy zárt üléssé alakulunk.
Fölhivom előadót, ismertesse rövidesen a lázadók
programmpontjait.</p>
<p>Az elnöki beszéd óriási hatást keltett. A ki nem elégített
zsoldosok vezérükhöz siettek s megrángatták a kezét. Pénzért sem
lehetett volna köztük olyan embert találni, a ki félt. Mindenki úgy
érezte, hogy megkötötték Istennel a trösztöt, csak fújniok kell,
hogy tönkretegyék az ellenséget.</p>
<p>Manó különösen meg volt hatva, mert rája kivételes szerepet
diktált a vezér. Megköszörülte meghatottságtól megbicsaklott
torkát, hogy megismertesse a társasággal a <i>mágnáslap</i>
programmpontjait. Gőgösen, lapidarisan beszélt.</p>
<p>– <i>Első programmpont:</i> Szervezkedés, tömörülés. <i>A
második:</i> A keresztény szellem ápolása, a krisztusi erkölcsök
diadalra juttatása minden vonalon. <i>A harmadik:</i> Intenziv
asszonykultusz politikai jogokkal, az anyák kivételes tisztelete.
<i>A negyedik:</i> A büntetőjog reviziója, az esküdtszéki intézmény
megszorítása. <i>Az ötödik:</i> A közjogi kérdések levétele az
állam napirendjéről, jóléti, közgazdasági intézmények létesítése.
<i>A hatodik:</i> A parasztság megvédése. A homestead. <i>A
hetedik:</i> Nemzeti művelődési prémiumok kiosztása. <i>A
nyolczadik:</i> A fiatal generáczió testi és szellemi nevelésének
reformja. A felsőbb oktatás deczentralizácziója. <i>A
kilenczedik:</i> A közszabadsági jogok, az élethez, becsülethez
való jog kiterjesztése s hatékonyabb védelme. <i>A tizedik:</i> A
sajtótörvény <span class="pagenum"><a name="Page_195" id=
"Page_195">-195-</a></span> reviziója, a sajtóvisszaélések szigorú
retorziója a keretek között… Punktum, – végezte előadó szavait s
helyet foglalván, egy kortyintásra lenyelte rumspriczczes
feketéjét.</p>
<p>Minden szem Bary Palira tapadt. Mit szól mindehhez az iskola? Az
iskola azonban hallgatott egyelőre. Rákönyökölt a márványra,
megvetőleg mosolygott, de nem tanított. Elsőbben tanítványai
véleményét akarta meghallgatni, nagykegyesen előre bocsátotta őket
a sikátoron: Passez, messieurs! Intett Koplathy Friczinek, hogy
szóljon ő.</p>
<p>S szólt Koplathy Frici; fölényes humorral pedig, mert ki volt
adva az ordré: vigyázni kell a gesztusra, miután pervesztésről szó
nem lehet.</p>
<p>– Fiúk, ki mondja meg nekem, mit kell érteni sajtóvisszaélés
alatt? Jobban mondva: mivel élhetne vissza a sajtó, mikor neki
minden szabad, mert ha nem szabad, akkor eo ipso nem sajtó
többé?</p>
<p>A szellemes paradoxont megtapsolták a fiúk, Hunyadi Jákót
kivéve, a kinek volt a begyében valami, a mi jobban tetszett neki,
mint a Friczi szellemessége. Azt tálalta ki.</p>
<p>– Hallottatok valamit a lex Zanardelliről?</p>
<p>Ezzel a kérdéssel kezdte, de miután senki sem tudott semmit a
lex Zanardelliről, állító mondatokban folytatta:</p>
<p>– A lex Zanardelli, – humorizált, – szegény Olaszországban
<i>kapott lábra</i> s abból áll, hogy vaskeztyűt és szájkosarat
tartozik viselni <span class="pagenum"><a name="Page_196" id=
"Page_196">-196-</a></span> minden élő, a ki lapba ir, külömben
becsukják. Hogy megértsétek a szájkosarat, – folytatta általános
derültség között, – mesélek nektek egy konkrét esetet. Svengali
vagy Senegalli vagy kicsoda, könyvet irt a párbajról. A könyvet
elküldte egy kritikushoz. A kritikus elolvasta a könyvet és úgy
találta, hogy plagium. Mérgében megfeledkezett a szájkosárról, nem
kötötte az orrára, a nélkül irta meg a kritikáját: Senegalli hülye,
Senegalli tolvaj, Senegalli betörő s a könyve lopott jószág… Ez az
ő legszentebb joga volt, ugy-e? – kérdezte hallgatóitól, a kik
nevettek a naiv kérdésen, a nélkül, hogy feleltek volna reá. –
Legszentebb joga volt, – felelt helyettük Jákó. – S mégis mit
gondoltok, mit kapott érte? A vivómester, a könyv irója beperelte
rágalmazásért, a biróság meg elitélte kétezer líra büntetéspénzre s
egy évi börtönre azzal az indokolással, hogy egy párbaj-codex nem
lehet egy másikkal homlokegyenest ellenkező, valamit lopni kell
bele a többiből.</p>
<p>– Hahaha… A kilenczek teli szájjal erőlködve nevettek, mert
borsódzott a hátuk egy kicsit. (Istenem, ha ez így lenne nálunk is,
akadna-e valami a világon, a mit meg lehetne irni!)</p>
<p>Bary Palinak elég volt Hunyadyból és a nevetésből, Ősi Ignácznak
intett.</p>
<p>– Nekem, – kezdte ez levegő után kapkodva, mert rosz torka volt,
sipolt, – legjobban tetszik az egész programmban az asszonykultusz:
ezt alá is irom. <span class="pagenum"><a name="Page_197" id=
"Page_197">-197-</a></span></p>
<p>– Puff, – s elröhintette magát Keve Mór, – te aláirhatod, mert
nem kellesz nekik, de mit csináljak én, a ki torkig vagyok
velük.</p>
<p>Bary Palinak megsúgta a zsenije, hogy a zárt ülésnek igen sülyed
a nivója, a rosz élczek elposványosítják a szőnyegen levő tétel
lényegét: Bary Pali felállott s kimondta a határozatot:</p>
<p>– Fiúk, a lapot meg kell buktatni. Patkányokról lévén szó, oly
férgekről, a melyek a mi hajónkon akarják a ragályt terjeszteni,
nem fogunk az eszközökben válogatni. (Bravó! Helyes! Éljen a
vezér!) Ki fogjuk füstölni a fenevadakat. Megmutatjuk nekik, hogy
innen e mellől az asztal mellől kormányozzák Magyarországot a
magasabb intelligenczia jogán s hogy szerzett jogunkról,
igényeinkről senki javára le nem mondunk. Követeljük az elmaradt
hasznot, isteni észtőkénk be nem folyt kamatjait visszamenőleg, a
heréknek semmit sem ajándékozunk. (Úgy van! Ez a beszéd! Vivat!) Mi
eddig elnézők voltunk a buta milliókkal szemben, eltűrtük nekik,
hogy föl nem építették a mi palotáinkat, de ezentúl nincs pardon.
Ám lássák, mit vetettek! Székely támad, székely bánja! – végezte
szavait, Isten tudja miért, de kirúgva maga alól a széket, a mi a
Maxi pinczér lába közé gurult…</p>
<p>Ezzel aztán vége is lett a zárt ülésnek, Bary, miután
hegyesebbre úgy se tudott volna kulminálni, tanítványai éljenzése s
engedelmességi votumok között hazaballagott…</p>
<p>Hárman még ott maradtak az asztalnál, a <span class=
"pagenum"><a name="Page_198" id="Page_198">-198-</a></span> mely
mellől Magyarországot kormányozzák és vajaskenyeret kértek
Maxitól.</p>
<p class="center">*</p>
<p>Ilyen fogadtatásban részesült Magyarország feltámadt népe
hadüzenetének már a szele is az újmagyarok táborában, a melynek
Bary Pál, a vérét megtagadott aposztata volt a vezére s csupa
hosszúhajú és bajusztalan a tisztikara.</p>
<p>… Hajnalodott. Zádor Miklós gyalogosan rótta az utczákat,
megfürösztve a fagyos levegőben izzó homlokát. A szerkesztőségben
töltötte az éjet, de csöppet sem volt fáradt, kezében egy ujságot
lobogtatott. Lapjának, a «Véreim»-nek első száma volt.</p>
<p>A jeges járda ropogott a talpa alatt. Szilárd, dübörgő léptei
megállították az arramenőt.</p>
<p>Máli néni, a gazdasszonya már ébren volt, konyhabirodalmában
pratálgatott, midőn hazaérkezett. Lórika el se tudott aludni, ébren
várta őt.</p>
<p>– Szegény pelécske, – referált róla Máli néni az urának, – be
sem húnyta egész éjjel a szemét, folyton sirdogált, hogy nem jött
haza a méltóságos úr, hiába eszeltem, azt hitte, hogy valami baja
esett.</p>
<p>A nagyúr szó nélkül bement a cselédszobába, megcsókolta s
elaltatta az utczáról felszedett koldusgyermeket. <span class=
"pagenum"><a name="Page_199" id="Page_199">-199-</a></span></p>
<div class="chapter">
<h2>XI. A nemzetközi politikus.</h2>
</div>
<p>A kétség az erős emberek erőemésztője. A gyenge, a ki nem maga
irányítja a sorsát, hanem a viszonyokra bízza élete alakulásait,
nem érzi meg esélyeinek ingadozását, vagy legalább nem veszi
szivére, szinte szükségét sem érzi a szétválasztó dilemmák
tisztázásának, mert a nélkül is ingadozók a tervei; nála az a
rendes állapot, hogy ne törődjék vele, mit tartogat számára
dugaszban a jövő. Am a ki fix czélpontokat tűzött ki magának,
nehezen viseli el eme czélpontok végzetszerű eltolódását vagy
ingadozását, mert nincs hozzászokva, hogy a végzetnek játékbábja
legyen. Végre is akarja hajtani, a mit kezdeményezett.</p>
<p>A Zádor Miklós fegyelmezett lelkére kétszeres súlylyal
nehezedett rá a Romhányi Erzsébetbe vetett hitének s arra
felépített életboldogságának a válsága. Bizalma nem fogyott, de a
reménye ingadozni kezdett. Érzései megfordított arányba jöttek
egymással, a mi már magában véve kín egy olyan embernek, a ki ahhoz
van hozzászokva, hogy logikai következetességgel ejtse meg élete
számvetéseit.</p>
<p>Más erős ember az ő helyén alighanem sietett <span class=
"pagenum"><a name="Page_200" id="Page_200">-200-</a></span> volna
kettévágni kételyei szálait, – hiszen kezében tartotta ezeket a
szálakat, – tisztázta volna imádottjával a helyzetet. És alighanem
így cselekedett volna Miklós is, ha nem kellett volna respektálnia
egyéb oly mellékkörülményeket, a melyek egyrészt problematikussá
tették férfiúi jussát a nőhöz, a kit szeretett, másrészt nemcsak
boldogsága kérdésébe, de emberi kötelességeinek revierjébe is
belejátszottak.</p>
<p>Vajjon joga volt-e neki a boldogsághoz ragaszkodnia abban a
kétséges helyzetben is, a melybe a herczegnő féktelen szerelme
belesodorta, s a melynek veszedelmeibe bizonyára magával rántaná a
leánykát is, a kit szeretett?!… Vajjon méltó volna-e hozzá ez a
kiméletlen erőszak, a melynek a következményeit sem lehet előre
kiszámítani! És nem ütközik-e bele őseinek hagyományos
virtuskultuszába, a mely mindenha önlegyőzést diktált a férfira, ha
szubjektiv érzésvilága a haza érdekével került szembe?
Kettévághatja-e a baráti köteléket, a mely gyermekkora óta
vetélytársához fűzte épen akkor, mikor a közügy érdekében áll, hogy
azt a köteléket még szorosabbra fűzze?…</p>
<p>Az erős férfi kénytelen volt a végzetesen alakult viszonyok
jármában a gyöngék taktikáját követni. Nyitva hagyta élete nagy
kérdését, a viszonyok szerencsés vagy szerencsétlen változásától
téve függővé annak megoldását. Elhatározta, hogy vár.</p>
<p>De – s ezen a ponton már az ereje kérezkedett ki, – de nem a
passziv rezisztenczia árnyékában lesi a jobb jövőt. Tenni
<span class="pagenum"><a name="Page_201" id=
"Page_201">-201-</a></span> fog. Isten segítségében bizakodik, ám
maga is megteszi a magáét… Eljár Béltekyékhez, hogy láthassa titkos
menyasszonyát, de a hozzá s Csábrághoz való magatartásán ezentúl
sem változtat. Minden héten újra és újra feltöri szive sebét, de
következetes marad önmagához. S a csüggedés nem fog erőt venni a
lelkén, munkába öli depresszióit. Délutánját s éjjelének első felét
a szerkesztőségben fogja tölteni, ir, irányít, lelkesít, de
vállalkozik apróbb technikai munkák elvégzésére is. Szeretni fogja
a lapját, tenyerén hordozza, abajgatni fogja lelke gyermekét,
gyönyörködik a gyarapodásában…</p>
<p>… Hát örömét is lelhette benne Zádor Miklós, mert ugyan szépen
gyarapodott a «Véreim» Bodonyi összeszedett proletárjainak a kezén.
Helyén volt minden munkatársa, a szegény proletár embereknek
valóságos reveláczióul szolgált, hogy végrevalahára magukhoz méltó
munkálkodást fejthettek ki: megtalálták helyüket a nemzettest
szervezetében, annak szive körül.</p>
<p>A lap munkatársainak tehetsége és lelkessége már az első számból
is kitűnt. S abból a fogadtatásból, a melyben ez a szám váratlan,
meteorszerű feltűnésével s programmja révén részesült: már
következtetni lehetett a lap jövőjére is. A fővárosban feltünő sok
példány kelt el belőle, csaknem huszezer, de ennél a számbeli
eredménynél még meglepőbb volt az a hatás, a melyet olvasóira tett.
A lap beszéltetett magáról, eszméket termelt, vágyakat <span class=
"pagenum"><a name="Page_202" id="Page_202">-202-</a></span>
revelált: kifejezést adott eddig kifejezetlen, sejtelemszerű
fogalmaknak, önmegismeréshez vezetett, tettre tüzelt. Értékes
irodalmi munka volt minden sora. Semmi közhely, semmi sablon, semmi
szürkeség. Tetszetős forma, újszerű beosztás, változatos rovatok.
Rövidre fogott, magvas magyar stil. Tudta Bodonyi, mit csinál.
Olyan embereket szerződtetett az eszmék propagálására, a kikben élt
az eszme, vérré vált a meggyőződés s erővé a szenvedés. Nem robotot
róttak itt szakmabeli munkások, értékterheiktől szabadultak meg
mézhordozó méhek, a melyek a munkával csak természetüket
követik.</p>
<p>A lap szinte rákényszerítette a habozókat és gyöngéket a
szinvallásra: egy csapásra két táborra osztotta a társadalmat:
elmosta a pártpolitikai határvonalakat s az erkölcsi és mívelődési
érdekeknek emelt világítótornyokat. A napi politikai kérdéseket
alig bolygatta meg, kimondta a maga véleményét ezen a téren is, de
alig kritizált. «A magyarnak – irta Belky a Véreim második számának
vezető helyén, – le kell szoknia a politizálásról, mert abban
őrlődött meg az ereje…»</p>
<p>Feltünő jelenség volt, hogy az új renaissance-szellemet
propagáló lapról eleinte sehol sem lehetett <i>becsmérlő</i>
kritikát hallani, holott egy egész osztálynak, egy hatalmon levő
kisebbségnek létföltételeit támadta meg. Nyilván taktikai katabázis
volt ez a «felvilágosodott» ujmagyarok részéről, de így is mutatta
a megdöbbenést, a mit a váratlan ellenség felbukkanása <span class=
"pagenum"><a name="Page_203" id="Page_203">-203-</a></span> reájok
tett. Nem merték az új lapot pozicziójukból megtámadni, érezték,
hogy új harczvonalba kell fejlődniök, hogy vele szemben megállják a
sarat. Uj harczmodor, új haditerv!…</p>
<p>Egyhetes korában már hitelesen össze lehetett állítani a
<i>Véreim</i> hatásmérlegét, jóllehet a napisajtó, a megtámadott
Góliáth úgy adta, mintha észre se vette volna a parittyás Dávidot.
A vélemények kialakulásának szabadságát ennélfogva nem korlátozta
semmi terror; a kaszinók, klubbok, érdekkörök, osztályok és
különféle társadalmi rétegek állásfoglalásának nem volt akadálya. A
szimpátiák megoszlottak, de az antipátiáknak nem volt
méregfoguk.</p>
<p>A három úri kaszinó minden habozás nélkül meghajtotta zászlaját
Zádor Miklósnak, a kurtakorcsmákban székelő, tósztokon felhizott
asztaltársaságok pláne Messiást láttak benne s holtra itták magukat
a tiszteletére, a katholikus klerus szószékről propagálta a hit és
erkölcsök renaissanceát, a polgári egyesületek, iparoskörök
hozsannát zengtek feléje, – az ujságiró egyesületek, kereskedelmi
klikkek, politikai klubbok hallgattak. Különösen ezek voltak a
megtámadottak… Agressziv hangokat csudálatosképen csak a protestáns
körök hallattak a lap s annak szelleme ellen. Egy református
theologiai professzor főképen azt nehézményezte egy felekezeti
folyóiratba irt czikkében, hogy a lap a keresztény szellem
propagandáját nyiltan fölvette programmpontjai közé. A felekezetek
békés együttélésének szükségéről s annak megbolygatásáról irt: hogy
kár volt az izraelita <span class="pagenum"><a name="Page_204" id=
"Page_204">-204-</a></span> testvérek érzékenységét a krisztusi
morál homloktérbe való állításával megilletni, stb… Holott az ujság
épen hogy kínosan tartózkodott a vallásfelekezetek dogmatikájába
való beavatkozástól, azoknak csak az etikájával foglalkozott, s a
keresztény erkölcstant, mint a korszellemnek s a magyar faji
géniusznak a többiek közt legmegfelelőbb lelki orvosságot s
jellemképző tényezőt állította a homloktérbe. Lombos Keresztély a
<i>Véreim</i> harmadik számában épen azt fejtegette, hogy mi sem
áll útjában annak, hogy a zsidók magukévá tegyék a keresztények
erkölcsirendjét akkor, a midőn a neologok Mózesnek legszigorúbb, a
hitágazatokba vágó törvényeit sem respektálják többé, részint
czélszerűségi szempontból, részint mert rájöttek, hogy ezek a
törvények elavultak, szolgai betartásuk csak hátráltatná a faj
fejlődését, holott a nagy zsidó törvényhozónak és vallásalapítónak
minden intencziója abban csúcsosodott ki, hogy megerősítse, örök
időkre biztosítsa vérei életét… Egyszóval a hittörvények szellemét
követik az új zsidók, nem a betűt. És azt követnék a keresztény
erkölcsök átvételével is.</p>
<p>Tehát vakba harapott a vaskalap, midőn a liberálizmus jegyében
avult erkölcsök pártjára kélt.</p>
<p>Mindent összevéve azonban annyira aktiv volt a Zádor lapjának
úgy anyagi, mint erkölcsi mérlege, hogy szinte pontosan megfelelt
annak az aránynak, a melyben a történelmi nemzet összessége a
felülkerekedett újmagyarság kontingensével számszerűleg állott.
<span class="pagenum"><a name="Page_205" id=
"Page_205">-205-</a></span> Két millióval szemben tizenhat millió
ember vágyainak tolmácsa, organuma volt…</p>
<p>Vajjon mit szóltak ehhez Bary Pali és társai, a fegyverfenő
fenegyerekek, a hosszúhajúak és bajusztalanok, a kik a Csikágó
törzsasztala mellől szórták a fényt, hogy jusson belőle szegény
Magyarországnak is!… Miért nem állottak ki az ellenségnek, mielőtt
az harczvonalba fejlődhetett volna, hogy torkára forrasszák már a
harczi riadót is? Nem győzte fejük világossággal, csak szóval a
szájuk? Megijedtek? Visszavonultak?…</p>
<p>Hát nem ijedtek ők meg, rettentő vala az ő bátorságuk, csak nem
akartak czvicselázni (ezt a szót Kaplathy Friczi plántálta bele a
magyar nyelvbe), czvicselázás helyett oly haditervet eszeltek ki, a
melylyel saját becses bőrük veszélyeztetése nélkül egyetlenegy
robbantással söpörnék el a sírból kikelt redivivus tábort, hogy
talpra ne állhasson többé soha. Erkölcseikben szándékoztak
megtámadni az erkölcsök zászlaja alatt fölkelőket, a hitelük
fundamentumát vélték aláásandónak, hogy egy csapásra romba
dönthessék az épületüket.</p>
<p>Hogy zavartalanul előkészíthessék a nagy <i>kupát</i> – ez a szó
meg a Jákó találmánya volt – a kupa kedvéért egyelőre feloszlatták
a jeles kilenczek a csikágói törzsasztalt, hogy szabályszerű
összeesküvéssé alakuljanak. A váratlan megjelenésű meteort akarták
ők is utánozni, hogy a készületlen ellenség megdöbbenése mennél
vérfagyasztóbb legyen. Kiárendáltak egy sambrszeparét a
dobutczavégi Kikelet-kávéházban: <span class="pagenum"><a name=
"Page_206" id="Page_206">-206-</a></span> oda tömörültek a zsenik
éjjelenként, hogy nyélbeüssék a sztratégiájukat.</p>
<p>Természetesen Bary elnökölt itt is. Az előadók változtak a
lángvelőkből kirobbanó eszmerakéták szerint.</p>
<p>Hunyady Jákó azt javasolta, hogy a nemesi kaszinók, mint az új
mozgalom ősfészkei ellen, kell irtó harczot indítaniok: a
kártyásokat, a hedonistákat, plöncsmestereket (Ősi Mór szava) kell
leleplezniök.</p>
<p>A javaslat letárgyaltatott, de leszavaztatott, mert hamarosan
rájöttek a kilenczek, hogy az újmagyarok társasköreiben
<i>léteznek</i> az igazi kártyások, hedonisták és
plöncsmesterek.</p>
<p>Bakk Manónak egyéb eszméje volt. Ő a püspököket szerette volna
megenni.</p>
<p>– Ki kell adni egy könyvet a főpapok szerelmi kalandjairól, –
javasolta, – be kell róluk bizonyítani, hogy blicczelnek (régi
kávéházi magyar szó) az egyházi vagyonból, elpezsgőzik az alapokat
s igen frekventálják az apáczakolostorokat. Akkor aztán majd
irhatnak a lapba keresztény erkölcsökről, – végzé Manó szavait, –
mindenki ki fogja hányni a keresztény erkölcsöket.</p>
<p>A roszhiszemű javaslat szintén megbukott, nem azért, mert
brutális vala, hanem mert igen buta volt…</p>
<p>Bary Pali nem is tárgyaltatta a <i>kék</i> hülyeséget, lepipálta
azonmód, a hogy kicsordult a hires Manó száján.</p>
<p>– Üde barom vagy, mit tudod te, hogy festenek a püspökök éjjel!
<span class="pagenum"><a name="Page_207" id=
"Page_207">-207-</a></span></p>
<p>Legzseniálisabbnak tetszett a Keve Mór eszméje, Móré, a ki
különben nem sokat számított, a lapjánál is csak a vizállást, az
eljegyzési és halálozási rovatot vezette.</p>
<p>Keve Mór így szavallt és igen kitüntette magát:</p>
<p>– Ha azt akarjuk, hogy megbukjék a <i>dromedárok</i> lapja
(entre eux így nevezték az ellenséget rövidesen), ne az elefántokra
puffogtassuk el viharágyúink puskaporát, hanem elsősorban a
dromedárok szőrét nyírjuk le s tegyük a füstölőre, szagolják a
kiskorú buták, hogy az ő állatkáiknak milyen az illatuk.
Csábrághot, Zádort, Bodonyit, Lombos Krisztiánt: a lapvezért, a
laptulajdonost és a lapcsinálókat kell <i>belülről kifelé</i>
fordítanunk, hogy elmenjen tőlük a megbabonázott fantaszták
étvágya. A lapot kell kivégeznünk, – konkludált Keve Mór, – mert az
az organum; ha nincs organum, nincs párt, nincs eszme, nincs
komédia.</p>
<p>A kilenczeket láthatólag meglepte ez az okosság. Bary félretolta
opálos abszinttel telt poharát s lekönyökölte a kávéházi
márványasztalt.</p>
<p>– Ezen az alapon tárgyalhatunk, – jelentette ki. – A ki tud
valamit a szóban forgó diszfirmákról, tálalja ki.</p>
<p>Ám az volt a baj, hogy senki sem tudott senkiről semmi
diffamálót. A kilenczek összenéztek: a Keve Mór eszméje okos volt,
de igen is kerek, végérvényesen belekapaszkodni nem lehetett. A
kávéház márványasztaláról legalább legurult.</p>
<p>Ám Jákót ez csöppet sem kedvetlenítette el. <span class=
"pagenum"><a name="Page_208" id="Page_208">-208-</a></span></p>
<p>– Achilles sarka minden embernek van, – állította, – csak ki
kell keresni. A ki nem keres, az persze nem talál…</p>
<p>Tehát keresni kell! Ez lett a motto. Bakk Manó mindjárt
felajánlotta szolgálatait, hogy ő keresni fog. Koplathy Friczi is
azt állította, hogy ért a kereséshez, az eszmetermelő Keve is.</p>
<p>Magasra hágott a lelkesedés, Bary jónak látta a bugyborékoló
ügybuzgalmat kissé lehűteni.</p>
<p>– Figyelmeztetlek benneteket, – intette tanítványa it, – hogy
adataitokat ne az ujjatokból szopjátok; a fölfedezett réseken,
tekintve a czél szentségét, lehet tágítani, de rés legyen.</p>
<p>– Helyes a dürgés, – approbálta mestere szavait Ősi, – a
hitelünket nem szabad elpaczkáznunk. Olyanra nem foghatjuk rá, hogy
hamisan kártyázott, a kinek soha sem volt kártya a kezében.</p>
<p>– Ősi ért engem, – mondta Bary s mutatóujjával megczélozta a
megdicsért Ősit.</p>
<p>Ezzel aztán fel is oszlott az aznapi összeesküvés, a modern
Peturoknak ki lett adva a jelszó: keresni és találni kell.
Nevezetesen Achilles-sarkakat kell találni pánczélbabujt
embereken.</p>
<p>Azért még ott maradtak a kilenczek a barlangjukban és ramslizni
kezdtek. Bary, a kinek hét szilvafája volt, nem ramslizott. Veteran
Náthánnak is volt már egy háza, tehát ő sem ramslizott, ellenben
igen ütötte Koplathy, mert csak huszonhét krajczárja volt, holott a
borravalókkal együtt negyvenhármat <i>czehhelt</i>…</p>
<p>Legelőször, mint mindig, Bary távozott az <span class=
"pagenum"><a name="Page_209" id="Page_209">-209-</a></span>
összeesküvés szinhelyéről. Hála az abszintnak, immár
szivárványszineket játszott szemében a szürke levegő, hazamenő
volt, hogy megörökítse ezeket a szineket. Alig tette be maga után a
szeparé ajtaját, újabb benyomások tapadtak a fejébe megirandó
költeményeihez.</p>
<p>A kávéházi terem utolsó fülkéjében pezsgőt ivott egy szörnyen
elegáns, czvikkeres, pofaszakállas úr, előtte Csicsvári Csicseri
Illés, élén a malaczbandának az <i>Én és a holdvilág</i>-ot húzta
és énekelt is hozzá. A pofaszakállas úrtól jobbra egy igen nagy nő
ült és szintén énekelt, balra egy kisebb nő ült és nem énekelt. A
pofaszakállas úr olyat mutatott a barna falú ragadós piszokkávéház
miliöjében, mint egy deplaszirozott operettdiva a falusi
nagyvendéglő szinpadján. Bár a Bary fantáziája másformán ecsetelt,
az fekete párducznak festette a pofaszakállas urat, a nagy nőt egy
szimentali tehénnek látta, a kicsit és feketét lidércznek… A fekete
párducz a fehérvörös tehén s az ónszinű lidércz. Hát ezt neki meg
kell irnia…</p>
<div class="poem">
<div class="stanza"><span class="i0">A lidércz teleszítta magát
vérrel,<br /></span> <span class="i0">Piros vérrel az ónszinű
lidércz;<br /></span> <span class="i0">Kétféle vérrel, feketével,
vörössel…<br /></span></div>
</div>
<p>A megszületendő poemától vajudni kezdett a Bary feje, a rigmusok
és verslábak összecsendültek, tánczra kerekedtek, majd
szétpattantották a nagy költő halántékerét. Sietnie kellett az
iskolacsinálónak, hogy forró impresszióit hazáig ki ne szíjja
<i>csontjaiból</i> a hideg <span class="pagenum"><a name="Page_210"
id="Page_210">-210-</a></span> levegő. Kiszámíthatatlan kárára az
emberiségnek, a melynek ő a legfényesebb jelenkori csillaga.</p>
<p>A csillag kitámolygott a kávéházból, fülére húzta bundagallérját
s elkezdett teremteni… Mire hazaért, megszületett a versgyerek,
csak papirosra kellett ragasztani.</p>
<p>Langer Viktor, a fekete párducz ezalatt látszólag minden indok
nélkül megúnta a czigányt, a tehenet és a vampirt s kifizetvén
őket, felmondott nekik.</p>
<p>– Menjetek a fenébe, fáj a fejem.</p>
<p>Ellenben magához czitált egy lőcslábú, ásítozó pinczér urat.</p>
<p>– Szepi, ki volt az a zseniális fejű úr, a ki az imént
távozott?</p>
<p>A zsiros tapintatú frakkos ganiméd czicczentett a nyelvével.</p>
<p>– Ej, hát nem tetszik őt ismerni? Az a hires Bary Pali volt, a
ki nagyobb Petőfinél.</p>
<p>– Poéta?</p>
<p>– No, nem poéta! Poéta, szabadgondolkozó és zseni.</p>
<p>A szélhámos laposra csikkantotta szemét, mint a macska, mikor
egeret szagol.</p>
<p>– Sokat jár az ide? – kérdezte ásítva, nehogy kérdése gyanura
adjon okot.</p>
<p>– Egy hét óta állandó vendégünk, – dicsekedett Szepi, – az a
szeparé ott az övék.</p>
<p>– Övék? Kiké?</p>
<p>– A vesetársaságé, a minek Bary úr az elnöke s csupa zsenik a
tagjai.</p>
<p>– Ah! <span class="pagenum"><a name="Page_211" id=
"Page_211">-211-</a></span></p>
<p>Egy hosszabb ásítás után bekapta Langer a száját és egy koronát
nyomott a Szepi markába.</p>
<p>– Mondja csak Szepi, miért bújnak ezek a zsenik sambrszeparéba,
mikor rendesen úgy szeretik a nyilvánosságot a zsenik?</p>
<p>– Oh, – válaszolt a lekötelezett frakkember, – az csak
természetes, hogy nem vegyülhetnek a mi vendégeink közé… Nem igen
fizetnek, de azért igen büszke urak ezek.</p>
<p>– Hozzon egy konyakot, Szepi.</p>
<p>Szepi elhozta a konyakot s távozni szándékozott, de
visszaszólította a monoklis úr.</p>
<p>– Hallja Szepi, hogy ismerkedhetnék én meg ezekkel az urakkal?
Szeretem a szellemet. Nekem nincs szellemem, de van pénzem; talán
összeegyeztethető lesz a két dolog.</p>
<p>Azon a véleményen volt Szepi is.</p>
<p>– A potyát ők minden esetre szeretik, – mondta, – nem hiszem,
hogy akármelyiknek is lelke volna hozzá, hogy visszautasítson egy
szép sonkacsontot tormával. Bary urat kivéve, – javította ki magát,
– mert ő gazdag, minden este egy forint nyolczvan krajczár ára
abszintot iszik…</p>
<p>– Hányan vannak a szeparéban? – érdeklődött a szélhámos. – S mi
a hivatalos mesterségük?</p>
<p>Szepi pontosan megfelelt a kérdésre… Megvillant az iparlovag
szeme.</p>
<p>– Szepi!</p>
<p>– Tessék?</p>
<p>– Itt van magának még egy korona. Aztán <span class=
"pagenum"><a name="Page_212" id="Page_212">-212-</a></span> tegye
rám figyelmesekké az urakat. Meséljen nekik rólam valamit.</p>
<p>Szepi kétrét hajolt.</p>
<p>– Csak annyit mondok, hogy a nagyságos úr… méltóságosnak fogom
mondani… annyit mondok, hogy a nagyságos úr minden este
negyven-ötven koronát czehhel nálunk, ez elég lesz nekik.</p>
<p>– Magára bízom.</p>
<p>Szepi eltalpalt. A szélhámos megnyújtózkodott karosszékében a
nagy tükör alatt. Csettintett a nyelvével, mint egy finom falat
után…</p>
<p>Alig telt el öt percz, nyillott a különszoba ajtaja s kibukott
rajta a Koplathy Friczi piszkos feje. Majd utánna következett a
teste is lábastul. Friczi egy földerítő körsétát tett a kávéházban,
majd megállott egy pillanatra a nagy tükör előtt s egy apró kefével
megkefélte sörényét. Ám csak ürügy volt a kefélés, Friczi valójában
nem a tükröt nézte, inkább az ötven koronát elkávézó gyanúsan
elegáns vendégbe nézett bele.</p>
<p>Az lesütötte szemét, hogy ne feszélyezze a kiváncsi zsenit.
Ellenben mókás grimaszokat csinált a szájával és orrával, mint
valami arabus fejedelem. Nyilván imponálni akart a mókáival.</p>
<p>Friczi egyet mindjárt el is tanult tőle, majommódra,
önkénytelenül s ment be vele vissza a barlangba, hogy közreadja
észleleteit.</p>
<p>A következő perczben Bakk Manó szüntette be a ramslit s jött ki
a váróterembe, hogy terepszemlét tartson a nagy tükör tájékán. Az
<span class="pagenum"><a name="Page_213" id=
"Page_213">-213-</a></span> alatta trónoló érdekes idegen igen
pózolt, a plafondra pingált Pánt vizsgálta, a mint egy vöröshajú
nimfának udvarolt. Manó, a ki nem volt szokva hozzá, hogy
elnézzenek a feje fölött, kénytelen volt egy széket felrúgni, hogy
magára terelje a figyelmet.</p>
<p>A trükk sikerült. Az előkelő ismeretlen odanézett és kegyesen
tudakozódott a megbotlott (!) riporter egészségi állapotáról.</p>
<p>– Oh, uram, nem ütötte meg magát?</p>
<p>Manó mohón bekapta a horgot.</p>
<p>– Köszönöm a részvétet uram, kicsiség az egész.</p>
<p>– Talán egy pohár pezsgő mégis jó lesz az ijedtségre, –
kinálkozott a szélhámos, megragadva egy alig megkezdett pezsgős
üveg nyakát.</p>
<p>– Pardon, – s diszkréten vigyorgott a riporter, – a legközelebbi
revans ellenében elfogadom.</p>
<p>Bemutatta magát.</p>
<p>– Bakk Manó, szerkesztő.</p>
<p>Viktor úr felállott, baltenyerébe ejtette monokliját és szintén
megmondta a nevét.</p>
<p>– Langer Viktor, nagyvállalkozó.</p>
<p>Most már tisztában lehettek egymással az előkelő urak, egy
asztalhoz ülhettek, hogy pezsgőznének.</p>
<p>– Ez Mumm? – kérdezte a riporter, miután lenyelte az első pohár
gyöngyitalt.</p>
<p>– Ez nem Mumm, – világosította fel Viktor úr, – ez Veuve Cliquot
for England.</p>
<p>– England? Jó. Mindig ilyet tetszik inni? <span class=
"pagenum"><a name="Page_214" id="Page_214">-214-</a></span></p>
<p>– Nna, többnyire… víz helyett, – válaszolt a szélhámos előkelő
basszus hangon.</p>
<p>– Hm, – irigykedett rá az inyencz Manó, szája szélét nyalogatva,
– boldog az, a ki jól él.</p>
<p>Viktor úr felhúzta hegyes vállát.</p>
<p>– Hát nekem tulajdonképen nem illik panaszkodnom, de mégis…
Higyje el, szerkesztő úr, hogy a pénz még nem boldogít.</p>
<p>A riporter nem hagyta magát lefitymáltatni. Megmutatta, hogy
neki nem imponál a nagyképűség.</p>
<p>– Hagyjuk ezt kérem, – leczkéztette a traktálóját, – a pénz
mindenféleképen boldogít. Ha nekem pénzem van, vehetek magamnak egy
negyven lóerejű gépet és odaszaladhatok, a hol a czitrom virul.</p>
<p>– Jól van, – okvetetlenkedett a pezsgős úr, – de mi hasznom
nekem a czitromból?</p>
<p>Manót gyanakodóvá tette ez a sajátságos dialektika. Szemtelennek
született, hát megkérdezte:</p>
<p>– Szabad kérnem, milyen vallású a tisztelt úr?</p>
<p>Langer elnevette magát.</p>
<p>– Nem vagyok zsidó, – mondta, – csak passzióból jüdlizek
néha.</p>
<p>– Ah, tehát uraságod budapesti? Hogy lehet az, hogy kikerülte a
figyelmemet?</p>
<p>– Nem vagyok budapesti, – tiltakozott a finom úr hevesen, –
Szentesen születtem ugyan, de világpolgár vagyok.</p>
<p>Manó átnyújtotta kezét az asztal fölött. <span class=
"pagenum"><a name="Page_215" id="Page_215">-215-</a></span></p>
<p>– Világpolgár? Stimmt. Én is annak tartom magamat.</p>
<p>Kezelt a két világpolgár, aztán ivott.</p>
<p>A kopótermészetű riporter pezsgő között sem pihentette a
szenvedélyét; vallatni kezdte az érdekes idegent: Beütnek-e a
vállalatai? Milyenek ezek a vállalatok? Hol operál: Szentesen-e
vagy Amsterdamban? Vannak-e gyermekei? Ki a szeretője? Nem únja-e
Magyarországot? Mi a véleménye a porosz külügyminiszterről és Fedák
Sáriról?</p>
<p>A szapora kérdésekre adott kitérő feleletekből kitűnt, hogy az
érdekes úr nem annyira nagyvállalkozó, mint inkább szenvedélyes
<i>nemzetközi politikus</i>.</p>
<p>Manó nem volt egészen tisztában ezzel a fogalommal, de Viktor
megmagyarázta neki.</p>
<p>– Tudja, kedves szerkesztő úr, ez annyit jelent, hogy hol a
törököt uszítom a görögre, hol a németet az angolra, a kártyát
természetesen én keverem.</p>
<p>– Ühüm, ez érdekes, – vélte Manó és megráspolyozta a torkát,
mert viszketett.</p>
<p>– Tulajdonképen – folytatta a nemzetközi politikus, – most is
azért vagyok itten, hogy kihalásszak magamnak egy finom politikai
falatot, a mivel szórakozni lehet.</p>
<p>A riporter kopóarcza megnyúlt erre, orrlyukai, mint a szimatoló
vizsláé, szipogni kezdtek. (Finom politikai falat! No ha csak az
kell, adok én neked szórakozni valót. Épen kapóra jössz nekünk.) De
örömét azért nem árulta el… <span class="pagenum"><a name=
"Page_216" id="Page_216">-216-</a></span></p>
<p>– Itt most lehet operálni, – mondta egyszerűen, – érdekes
sakkhuzások várhatók… Egy kis észszel s még több pénzzel szép
partit nyerhetne egy nagystilű politikus.</p>
<p>Langer Viktor úgy tett, mint a partra kivetett hal, midőn végre
sikerült a folyóba visszaviczkándoznia.</p>
<p>– Készül valami? – kérdezte s hosszúra kinyújtotta nyakát.</p>
<p>– No nem készül? – izgatta Manó. – Nem kevesebb készül, mint
hogy a Középkor rá akar dülni az Ujkorra. El akarják törülni a
villamosságot, – elménczkedett, – hogy visszaállítsák a petroleumot
régi jogaiba.</p>
<p>Viktor úr bólintott, hogy érti a képletet.</p>
<p>– S az Ujkor? – kérdezte. – Mit szól hozzá az Ujkor?</p>
<p>– Az Ujkor? Az Ujkor – szavalta a riporter, – fel akarja
robbantani a petroleumot.</p>
<p>– Érdekes, nagyon érdekes… Az eset érdekelni fogja Kiderlen
Wächter urat is. Egy petroleumos ország a villamosság korában a
hármasszövetségben nem használható.</p>
<p>Hü, a magas politika! A riporternek duzzadozott a keble, hogy
ilyen pompás fogást csinált. (Ez érti a dolgát! Ezt alighanem maga
az imperator rex küldte hozzánk, hogy a kártyát keverje neki.)</p>
<p>– Uram, – jelentette ki lelkesen, – én kezdem tisztelni önt.
Engedje meg, hogy az európai biláncz iránt meginterjuholjam.</p>
<p>A kalandor meghajtotta fejét.</p>
<p>– Állok rendelkezésére, de nem itt. Legyen <span class=
"pagenum"><a name="Page_217" id="Page_217">-217-</a></span>
szerencsém holnap a Bristolban, a lakásomon. Azt hiszem, – tette
hozzá lebilincselő mosolylyal, – hasznára leszünk egymásnak
kölcsönösen. Én igen sokat tapasztaltam és igen sok embert ismerek,
olyanokat is, a kik idáig teljesen <i>ismeretlenek</i> voltak a
saját hazájukban is… Ön ellenben – folytatta, – adatokat
szolgáltathat nekem az ön által érintett társadalmi evoluczió mai
stádiumáról… egész szép sakkhúzást csinálhatunk így kettesben az
európai táblán. Nem gondolja?</p>
<p>– De mennyire gondolom!…</p>
<p>A riporternek megbicsaklott a torka, roppantul fojtogatta a
lelkesedés. (Nini, riporter létére belepottyant kovásznak a magas
politika tésztájába!) A tehetségnek mily fényes jutalma ez!…
Szájukat fogják tátani a kilenczek, legaloppirozza magát a nagy
Baryt is.</p>
<p>– De mennyire gondolom! – ismételte, midőn felszabadult a torka
a dicsőség nyomásától. – Holnap ott leszek a Bristolban egy egész
kötet adattal. Hány órakor legyek ott?</p>
<p>Ebben a pillanatban ismét kipattant a szeparéból egy
világfelforgató. Hunyady volt, a ki, miután utolsó garasát is
elramslizta, nyugodni tért.</p>
<p>Azaz nem tért, mert egyszeribe nyugtalanná tette az a látvány, a
mi szeme elé tárult. Bakk, a tehetségtelen potyász Bakk, pezsgős
palaczkok között, pirosan, mint a főtt rák, szemben az érdekes
idegennel, a kit Szepi feldicsért nekik. Micsoda czudar
igazságtalanság a sorstól! Hát nem érdemli meg ő jobban a pezsgőt,
annál a <span class="pagenum"><a name="Page_218" id=
"Page_218">-218-</a></span> minden kanálban lé nimolistánál? Persze
ő nem tolakodik, mert neki előkelő lelke van!…</p>
<p>Egyet gondolt az előkelő lélek: lehányta magáról a kabátot s a
gummiczipőt s leült egy asztalhoz, két lépésnyire a Móni háta
mögött.</p>
<p>A nagy tükörből azonban (a melylyel szemben ült) meglátta őt a
Bakk s hátrarántván fejét, mintha srófra járt volna, egy igen
kellemetlen, mondhatni sértő grimaszt vágott feléje.</p>
<p>Hunyadi a szeme közé nevetett s miután tele volt malicziával,
visszasértette barátját, az érdekes idegenre való tekintet
nélkül.</p>
<p>– Jól élsz, ujdondász barátom… A princzinek sem lehet jobb
dolga, mint neked.</p>
<p>A gorombaság oly nagy volt, hogy nem fért a riporter zsebébe. A
dicsőség tetejéről a gúny fenekére letaszított Manótól nem lehetett
rosz néven venni, hogy kijött a türelméből.</p>
<p>– Paraszt! – sziszegett vissza bántalmazójára. – Feküdj le, ha
elkártyáztad a pénzedet, de velem ne komiszkodjál.</p>
<p>Langer Viktor úr most szakasztott úgy viselte magát, mint
(hasonló körülmények között) egy birodalmi gróf. Megkoczogtatta
poharát, hogy fizet s egy szempillantásra sem méltatta a további
kakasviadalt. Pedig ugyancsak sarkantyúzták egymást Manó és Jákó,
mialatt fizetett. Sápadtak voltak és köpdöstek dühükben, attól
lehetett tartani, hogy belekapaszkodnak az egymás fülébe. Azonban
mégsem kapaszkodtak bele, mert Manó észrevette, hogy készülődik új
barátja, pedig még beszélni szeretett volna vele. Nosza felkapta
télikabátját <span class="pagenum"><a name="Page_219" id=
"Page_219">-219-</a></span> s válasz nélkül hagyva a Jákó
legsulyosabb becsületsértését, követte a kijárat felé tartó
nemzetközi politikust…</p>
<p>Jákó magára maradt a dühével a gyérszámú vigyorgó kávéházi
vendégek között. Az egyiket, hogy pártjára hódítsa a hátrányára
billent közvéleményt, megkérdezte:</p>
<p>– Látott már uraságod még egy ilyen gyávát? Megszökik a lovagias
elégtétel elől?</p>
<p>A kérdezett vendég azt mondta, hogy bizony ő még sohasem látott
ilyen gyávát s utánna hangolódott az egész kávéház: a kik gúnyosan
megmosolyogták egy pillanattal előbb, most lovagias hősnek
tisztelték Jákót és összegyávázták a kereket oldott goromba
riportert.</p>
<p>… Manó egész a Brisztolig kisérte az ő szövetségestársát in
politicis.</p>
<p>Hogy mi mindent beszéltek?… Csak annyi bizonyos, hogy az utolsó
pillanatban már a szálló kapuja előtt valahogy kiesett a riporter
száján a Zádor neve.</p>
<p>– Zádor? Zádor Miklós? – kérdezte a nemzetközi ember látszólag
unottan (egy nagyot ásított a kérdése után). – Én azt az embert
ismerem, – jegyezte meg mellesleg és becsengetett a szállodába.</p>
<p>– Ismeri? – érdeklődött Manó, úgy pedig, hogy szinte kétfelé
kérezkedett a füle.</p>
<p>– Mint a rosz pénzt, úgy ismerem.</p>
<p>– Mi a véleménye róla? Milyen ember?</p>
<p>– Nagyképű komisz firma.</p>
<p><i>Nagyképű komisz firma.</i> Hopp! Ez aztán a felfedezés! Manó
se látott, se hallott egyebet, <span class="pagenum"><a name=
"Page_220" id="Page_220">-220-</a></span> befurakodott az épen
nyiló kapun, félretolta a portást és belekapaszkodott a Viktor úr
kabátujjába.</p>
<p>– Csak még egyet, kérem, igen tisztelt uram, – kérdezte szinte
könyörögve. – Miért komisz firma a Zádor?</p>
<p>A politikus kegyes volt, füléhez hajolt a kiváncsi riporternek s
ezt súgta bele:</p>
<p>– Egy asszonynyal tartatja ki magát. Holnap tizkor, ha tetszik,
majd mesélek magának róla egyebet is…</p>
<p>A portás udvariasan kitessékelte Manót a kapun s liftbe ültette
a szálló előkelő vendégét, hogy felhúzza a második emeletre, a hol
is két dunaparti szobában lakott…</p>
<p>Manó kint volt az éjben, a csúszós járdán. Fölnézett a
csillagokra, de nem voltak az égen csillagok. Havas, jeges eső
csapdosta az arczát és czilinderét. De nem fájt neki most a havas
eső, nem sajnálta sem az arczát, sem a czilinderét. Azonban mégis
nekiment egy bérkocsinak, a melybe bele is tette az egyik lábát s
csak akkor rántotta vissza, midőn szerencsére eszébe jutott, hogy
nini, hiszen elramslizta összes pénzét a Kikeletben, gyalogszerre
kárhoztatta a sors.</p>
<p>Manó nekivágott a világnak, hopkázva rótta a sikamlós járdákat,
hanem azért, ha véletlenül arra szaladt volna egy nyúl, megfogta
volna örömében a nyulat.</p>
<p>… Nagyképű komisz firma! Mily dicső fölfedezés… <span class=
"pagenum"><a name="Page_221" id="Page_221">-221-</a></span></p>
<div class="chapter">
<h2>XII. Zászlóbontás.</h2>
</div>
<p>Nagyszámú és sokrétű társaság gyűlt össze a Csábrágh-palotában.
Főrendiházi tagok, országgyűlési képviselők, állami tisztviselők,
főpapok, pénzügyi kapaczitások, kereskedők, iparosok. Csupa komoly,
tisztes ember, a magyar társadalom szine-java. A palotaúr nem
szórakozni hivta őket össze, hanem fontos tanácskozásra <i>a haza
nevében</i>.</p>
<p>Az urak a tágas hallban foglaltak helyet, számszerint negyvenen.
Az előterem lépcsőházi torkolatában hosszú zöld posztóval letakart
asztal volt elhelyezve, tizenegy székkel.</p>
<p>Csábrágh pár kedves szót váltott minden egyes vendégével, aztán
az asztal elé állott.</p>
<p>– Uraim, együtt vagyunk mindnyájan, azt hiszem, megalakulhatunk.
Belényessy Sándor gróf, mint a legidősebb közöttünk, lesz szives a
korelnöki széket elfoglalni.</p>
<p>Egy hetven év körüli galambősz aggastyán fölemelkedett székéről
s kezet fogván a nyitrai püspökkel, a kivel eddig élénk eszmecserét
folytatott, ruganyos léptekkel a zöld asztalhoz közeledett.
Hátratolta az elnöki széket, állva maradt. Piros üde arczában
jóságosan fénylett a szeme. <span class="pagenum"><a name=
"Page_222" id="Page_222">-222-</a></span></p>
<p>– Tisztelt uraim, megnyitom az értekezletet. <i>(Éljenzés.)</i>
Mindenekelőtt meg kell alakulnunk. Az értekezlet elnökéül ajánlom
Zádor Miklós urat. Korra, hirre s társadalmi állásra nézve, értem
főképen a méltóságos és főtisztelendő főpapságot, lehetnek
közöttünk olyanok, a kiket látszólag talán jobban megilletne a
bizalom kitüntetése, de jellem, okosság s önzetlen hazafiság
dolgában jelöltemet senki sem múlhatja felül. <i>(Általános
egyhangú éljenzés.)</i> Kimondom tehát, hogy az értekezlet elnökéül
Zádor Miklóst egyhangúlag választotta meg. Következik a jegyzők s
az előadó megválasztása. Jegyzőkül ajánlom: Lombos Keresztély
ujságiró s Baronyi Gábor birtokos urat, a tiszavidéki
gazdaszövetség elnökét; előadóul doktor Bodonyi tanár urat, a
<i>Véreim</i> politikai napilap igazgatóját. <i>(Egyhangú
éljenzés.)</i> Megejtetvén a tisztikar választása, ezennel átadom
helyemet a megválasztott elnök úrnak, Istenhez szállván buzgó
imámmal: árassza ránk végtelen kegyelmét, hogy a szent
törekvéseknek, a melyeknek jegyében összegyűltünk, az Ő s a haza
dicsőségére foganatja legyen.</p>
<p>Az utolsó szavakra mind egy szálig felállott a nemes gyülekezet;
a püspök urak keresztet vetettek magukra s összekulcsolták
kezüket…</p>
<p>Zádor Miklós ünnepies csendben foglalta el elnöki székét. A
jegyzők a két oldalán helyezkedtek el, Bodonyi az előadó, szemben
vele.</p>
<p>Az elnök megvárta, míg ismét helyet foglaltak az urak, aztán
felállott.</p>
<p>– Tisztelt értekezlet! A kitüntető bizalmat <span class=
"pagenum"><a name="Page_223" id="Page_223">-223-</a></span> szivem
mélyéből köszönöm. Első javaslatom, mondja ki az értekezlet, hogy
permanencziában marad mindaddig, a míg feladatának: egy szilárd, az
egész országra kiterjedő, valamennyi érdekkör egyesítését s
megerősítését czélzó társadalmi organizmus tervezetének munkálatát
be nem fejezte. <i>(Elfogadjuk! Éljen!)</i> Második javaslatom,
hogy reformtörekvéseink hitele s presztizse érdekében kérjük fel
Belényessy Sándor és Csábrágh Ödön gróf urakat s főméltóságú
Emericy püspök urat: engedjék meg, hogy azt az erkölcsi tőkét, a
melyet már puszta fényes nevük is széles e hazában képvisel,
hasznunkra, a nagy tömegek hitének megerősítésére fordíthassuk…
Engedjék meg, hogy díszelnökeinknek tekinthessük őket.</p>
<p>Ez a szerény és tapintatos jelölés csak fokozhatta a
rokonszenvet, a melyet az előkelő társaság elnöke iránt érzett.</p>
<p>A közfelkiáltással megválasztott három díszelnök meghatottan
fogott kezet az üdvözlők seregével.</p>
<p>Következett az előadó előterjesztése. Ennek alapján határozatba
ment, hogy: Bizassék meg egy szűkebbkörű öttagú választmány
részletes praktikus pragmatika s programmvázlat kidolgozásával s
osztassék ki a munkálat az értekezlet tagjai között tanulmányozás
végett, legalább két héttel napirendre kitűzésetése előtt.</p>
<p>Több tárgy nem lévén, elnök megtartotta záróbeszédét.</p>
<p>– Mélyen tisztelt uraim! Mielőtt távoznánk erről a helyről, a
melyen egy új eszményi ország <span class="pagenum"><a name=
"Page_224" id="Page_224">-224-</a></span> első alapkövéhez
összehordtuk a vakolatot, tájékoztatás czéljából van szerencsém
bejelenteni, hogy reformmozgalmunk sajtóorganuma, a <i>Véreim</i>
alig három heti fennállása óta tizennyolczezer előfizetőt hódított
el az újmagyarság lapjaitól. A leányzó tehát nem halt meg, csak
aludott. Főképen az bátorított fel bennünket, a kiknek lelkében
megszületett az eszme, hogy már most megtegyük a második lépést
czéljaink felé: megindítsuk az országos szervezkedés előkészületeit
azok körül az eszmék körül, a melyeknek lapunk hasábjain elvetettük
a magvait s a melyek bő termést hoztak már eddig is. Isten –
fejezte be az elnök szavait, – áldd meg tiszta, önzetlen
igyekezetünket s óvd meg, ne büntesd többé bűnbánó népedet, a
magyart!</p>
<p>Az urak meghajtották fejüket s néma csendben széjjeloszlottak.
Minden hühó, az ilyen értekezletek után szokásos szellemi viaskodás
nélkül, egyszerű meleg kézszorítással váltak el egymástól,
gondolataikat, benyomásaikat szivükbe zárva vitték haza…</p>
<p>Ime, ilyen kedvező auspicziumok között tört előre Zádor Miklós
apostolos pályáján a nemzeti czél felé. A legjobbak voltak
kiséretében; minden jel oda mutatott, hogy a gondviselésszerű
férfiú harczi riadójára felébredt végre hosszú lethargiás álmából
Árpád nemzete… S Zádor Miklós eredményes munkája mámorától áthatva,
szinte átszellemülten, mint egy buddhista élőszent, rendületlen
nyugalommal, merészen előreszegzett tekintettel nézett önemelte
<span class="pagenum"><a name="Page_225" id=
"Page_225">-225-</a></span> talapzatáról a jövőbe. Lelke kiforrta
emberi szenvedélyeit, lemondott az élet hétköznapi örömeiről, egész
lényét betöltötte az alkotás gyönyöre. Egyebet nem kért a
Gondviseléstől, boldognak érezte magát szive sajgó sebével is. Mert
ha mindenről lemondott is: Romhányi Erzsébetet nem tudta felejteni
emberfeletti erőfeszítéseinek közepette sem; a munka láza a leányka
szivében viselt édes képét egy pillanatra sem homályosította el.
Pedig jóllehet minden csütörtökön találkozott, alig beszélt vele.
Néha úgy tetszett neki, hogy fényes két szemével kérte őt a
leányka, üljön melléje s melegmeghitten, mint azelőtt, legalább
közömbös dolgokról beszélgessen vele, de a szerető férfi nem
értette meg a szelid leányszem néma kérelmét, itélőképességét
folyton zavarta a Csábrágh udvarlása s az az egyszerű kedvesség, a
melylyel azt Erzsike fogadni látszott. Aztán meg nem is árulhatta
el magát Miklós, tartózkodnia kellett minden lelki izgalomtól; nem
volt többé a magáé, fölszentelte a kötelesség Nemtője, a haza
oltárára rakta lelke kincseit… Csak az ő nemzete legyen boldog. Mit
számít egy ember milliók között!</p>
<p>Csak a <i>haza</i> legyen boldog!</p>
<p>A Kikeletben éjfél után, a kopott aranyléczes falak között,
barlangjában az aknamunkás kilenczek gyülekezetének egyszer sem
hangzott el az a szent divatverte szó: a haza! A felvilágosodott
bajusztalanok irtóztak tőle, mint ördög a tömjéntől. Államot
mondottak, országot mondottak, polgárságot emlegettek, népjogokat
<span class="pagenum"><a name="Page_226" id=
"Page_226">-226-</a></span> hangoztattak, de hazát, hazafiságot
soha. Nem voltak már ezek csak születésüknél fogva magyarok…</p>
<p>… Annak a napnak éjjelén, a melynek délutánján szert tartott a
régi nemzet a Csábrágh-palotában, hogy az ősök példájára
megbeszélje a jövendő terveit: a bujkáló Kilenczek boszorkánymódra
ülték körül a füstös szeparéban az üstöt s kajánul élvezték a
kotyvalékot, a melyet egy hét óta főztek benne… No de nem hiába.
Pompásan izlett a kigyó-béka koszt mindnyájuknak. Szemmel
láthatólag hiztak tőle a zsenik…</p>
<p>Hunyadi Jákó egy nyomtatott füzetet tartott a kezében s
szemelvényeket olvasott fel belőle. A többiek röhögtek, üvöltöttek
és ettek: sonkát, imbiszt, kaviárt, de még többet ittak: sört,
bort, pálinkát, pezsgőt. Nagy volt itt most a jólét nagyon. A
zsenik gazdag meczenásra tettek szert, nem is meczenás volt ez,
hanem egyenesen a Német Birodalom ügynöke. A nagy zseniális
reximperator titkos embere, a ki egy millió koronával s azzal a
megbizatással jött az országba, hogy megakadályozza a statusquo
ante állapotok ellen forralt merényleteket. Mert a reximperatornak
az az érdeke, hogy minden a régiben maradjon Magyarországon. Quieta
non movere, különben felmondja a hármasszövetséget… Semmi kétség,
hogy ez így van és másképen nem lehet. Tudja Bakk Manó, a kit a
német császár ügynöke magyarországi jobbkezének tett meg s titkos
küldetését leplezendő, meczenási álarczot vett fel, hogy
hozzáférjen <span class="pagenum"><a name="Page_227" id=
"Page_227">-227-</a></span> a sötétségben világosságot terjesztő
Kilenczekhez, mert tőlük és általuk reméli missziójának
sikerét.</p>
<p>Ő maga is dolgozik: adatokkal szolgál, egy egész detektivbanda
van a háta mögött, de a végrehajtással a kikeleti összeesküvőket
bizta meg. Ilyenformán most rajtuk fordul meg a Magyar Állam
helyzete, a hármas-szövetség kérdése, per mopsz az egész Európa
békéje. Nem lehet másképen, mert alanyi poétáknak és
vizállás-rovatvezetőknek nem szokás ezreseket ajándékozni, holott
Bary Pali kettő, nyolcz tanítványa meg egy-egy ezrest kaptak
munkájuk előlege fejében már eddig is. Világos, mint a
vakablak…</p>
<p>A megalomaniakus banda nemcsak vallotta ezt a bizarr okfejtést,
de hitt is annak helyességében. Jóhiszeműségük volt meghibbant,
perverz agyvelejükön kívül egyedüli mentségük abban a bűnben, a mit
elkövetendők voltak…</p>
<p>Hunyadi Jákó befejezte a kezében levő <i>politikai röpirat</i>
első tárgyi részének felolvasását, aztán pauzát tartott.
Következett volna a személyi rész, de éhes volt Jákó, előbb
megevett egy heringet, csak aztán fogott hozzá a <i>kivégzés</i>
bemutatásához. A Kilenczek ezt a részt azért mondották kivégzésnek,
mert azt czélozta, egyelőre négy ember fejére mondotta ki az
erkölcsi halálitéletet.</p>
<p>Lecsúszván a hering a garatján, felállott Manó s általános
halljukozás között folytatta a paskvill felolvasását.</p>
<p>– «Alczím: <i>Kik csinálják a Véreimet?</i>… <span class=
"pagenum"><a name="Page_228" id="Page_228">-228-</a></span>
Befejezvén a trottlik szennylapjának tárgyilagos kritikáját, bár
rendes körülmények között perhorreskálunk minden személyeskedést,
jelen esetben mulasztást követnénk el az országos érdekű földerítő
szolgálat körül, melyet önzetlenül, semmi áldozattól vissza nem
rettenve, magunkra vállaltunk, ha az ország intelligens közönségét
föl nem világosítanánk egynémely hattyúbőrbe bújt büdösbanka viselt
dolgairól. A nagyképűségnek, hipokrizisnek oly visszataszító
példáival állunk szemközt, hogy egy pillanatra szinte megáll
kezünkben a toll…</p>
<p>«Kik azok az unlakok, a kik bennünket, a tisztességes sajtó
önzetlen munkásait, megbirálni merészelnek? A kik lovagi álarczot
öltve felülnek a nagy lóra s felülről lefelé diktálni akarnak
nekünk?</p>
<p>«Lerántjuk őket a nagy lóról, kihámozzuk a rozsdás pánczélból, a
mit rablólovag ükeiktől örököltek s azért öltöttek fel, mert hülye
nagyzási hóbortjukban azt hitték, hogy megvédi őket a mi nyilaink
ellen is, a minek a hegyét a világszabadság és művelődés kohójában
edzették magasabb szellemek. Hadd lássuk, hogy néznek ki az új
honmentők a földszinten, papucsosan, meztelenül?</p>
<p>«Zádor Miklós! Ki az, a ki ezt a nevet nem ismeri? Ki ne tudná,
hogy hol született? Milyen tejet szopott!… Krumpli, a minek a
földben a java. Ivadék, utód, mert nemcsak apja volt, de nagyapja,
dédapja, ükapácskája is. Mily dicső állapot, mily isteni kegy!
Kiváltság, jogczim, méltóság, érdem egyben. Neki <span class=
"pagenum"><a name="Page_229" id="Page_229">-229-</a></span> csak a
szemöldökét kell összehúznia ott, a hol más halandó az agyvelejét
aprózza fel, hogy aprópénzre felváltsa s kenyeret dughasson éhes
gyermeke szájába. Ő más. Csak látszólag van két lába és két keze,
több keze és több lába van. Csak eltitkolja előttünk, hogy ne
provokálja irigységünket. Mert fél tőlünk. Gyáva. Vakand, a minek a
szeme nem állja a világosságot, a föld alatt túr, talán mert ott
vannak az ősei…</p>
<p>Bary Pali ismerte már az undorító paskvillt, únta még egyszer
végighallgatni. Rászólt Jákóra:</p>
<p>– Hagyd a frázisokat. Halljuk a tényeket.</p>
<p>Jákó engedelmeskedett. Csak a tényeket(!) olvasta fel.</p>
<p>A főtény az volt, hogy Zádor Miklós egy dúsgazdag asszonynyal
tartatja ki magát, tőle kapta azt a 900,000 koronát is, a melylyel
lapját megindította. A paskvill iró hajlandó volt törvény előtt
bizonyítani…</p>
<p>Ennél a pontnál Bary Pali újra megállította előadót.</p>
<p>– Itt pihenjünk meg egy perczre. Ismernünk kell
bizonyítékaidat.</p>
<p>Manó nem jött zavarba. Tudta a leczkéjét, mint a
karikacsapás.</p>
<p>– A vád – kezdte, – konkludens tények lánczolatával
bizonyítható. Zádor Miklós vagyona össze-vissza 400 magyar hold
paflagonia, még ezen is van 30,000 korona teher: első lánczszem.
Négyszáz holdnak a tiszta jövedelme legföljebb négyezer forint,
holott tulajdonosa ezer forintos lakást tart, bakkozik a
<span class="pagenum"><a name="Page_230" id=
"Page_230">-230-</a></span> kaszinóban és Afrikába járkál oroszlánt
vadászni, egyszóval legalább 20,000 forintot költ évente: második
lánczszem. Semmiféle gyűjtést nem rendezett, a lapja tőkéje tehát
egyedül az ő zsebéből került ki: harmadik lánczszem.</p>
<p>Bary Palinak elég volt a lánczszemekből is. Csak azt
kérdezte:</p>
<p>– Hitelesek az adatok?</p>
<p>Felelt Manó:</p>
<p>– Langer mindenért vállalja a felelősséget, de magam is
meggyőződtem <i>bemondásai</i> hitelességéről. Beszéltem, bár csak
telefonon, a dámájával is.</p>
<p>– Hol lakik a dámája?</p>
<p>– Berlinből beszélt velem.</p>
<p>– Mit beszélt?</p>
<p>– Azt, hogy nemsokára Magyarországba fog jönni s magával viszi
azt az embert, a ki neki örök életére <i>lekötelezettje</i>… Ez
csak elég világos, – tette hozzá Manó.</p>
<p>– Világos, – hagyta helyben Bary. – Folytathatod, Jákó.</p>
<p>S folytatta Jákó. Bodonyiról szólt a folytatás. A paskvill
tanítványai ellen elkövetett erkölcstelen merényletek vádjával
illette az extanárt. Hogy azért csapták ki. Ezért nem kapott sehol
kenyeret. Míg meg nem könyörült rajta díszczimborája, Zádor, nyáron
a szabad ég alatt hált a Városligetben, télen ágyra járt s
télen-nyáron buzát rágott s rohadt gyümölcsön élt.</p>
<p>Most Lombos Keresztélyre került a sor. <span class=
"pagenum"><a name="Page_231" id="Page_231">-231-</a></span></p>
<p>A röpirat szerint húsz éves korában 15,000 forintot sikkasztott
Lombos Keresztély, csak azért nem zárták el, mert sikerült
megszöknie. Az olasz-franczia határon csempészettel foglalkozott,
ült is érte, majd Afrikába került a Nyegus szolgálatába. Tiz évi
távollét után megtörve visszatért a hazájába s fölvette a nazarenus
hitet.</p>
<p>A paskvill negyedik erkölcsi halottja Belky volt, a politikus
korcsmáros. Ez pláne embert ölt. El nem itélték, mert jogos
önvédelmet bizonyított, de perujítás esetén aligha tudna még
egyszer kimosakodni; első izben is csak azért menekült, mert a
koronatanú, a ki egy más ügyből kifolyólag el is lett hasonló
bűneért itélve, hamis vallomást tett a javára…</p>
<p>Ime ez a gúnyirat volt arra hivatva, hogy egy csapásra
felrobbantsa az ellentábort. S az aknabombának, a mely a nemzet
többségének szine-java ellen irányult, egy piszkos lebujban kilencz
degenerált ember kezében volt a kanócza.</p>
<p>Különben Hunyadi szerkesztette a paskvillt főkép Bakk Manónak a
Langer Viktortól, a <i>czezári</i> ügynöktől vett adatai alapján.
Bodonyi ellen Kaplathy Friczi szerzett bizonyítékokat, Lombos ellen
Ősi… Belkyt maga Bary végezte ki. Előszót is ő irt a
paskvillhoz…</p>
<p>Elkészült az aknamunka, most már csak föl kellett a bombát
robbantani. Bary fölkelt, hogy végszóval éljen s megadja
utasításait.</p>
<p>– Nagy nap előtt állunk, – kezdte, – az atmoszféra feszültségét
velem együtt éreznetek <span class="pagenum"><a name="Page_232" id=
"Page_232">-232-</a></span> kell mindnyájatoknak; gondviselésszerű
hivatásunk egy világérdek középpontjába helyezett bennünket; nem
kevesebbről van szó, mint hogy nekünk kell a népcsaládok mappáján
támadt fekete foltot kitörülnünk. A feltámadt magyarországi
reakczió ez a fekete pont, szégyenére a fajnak, a melytől
eredt.</p>
<p>Mielőtt tovább mennék, köszönetet kell mondanom a német
császárnak, a ki anyagilag segélyezte általános emberi érdekű
missziónkat. Nem tekintem, hogy hiszen a mi sikerünk nem kevésbbé
állott az ő érdekében, mint akár a mienkben, a statusquo ante
megbolygatását megsinylette volna a német birodalom is annál a
kapcsolatnál fogva, a melyben velünk áll: én csak azt nézem, hogy a
<i>tehetséges</i> államfőnek volt <i>esze</i>, hogy felismerje a
helyzetet és volt szive pénzbeli áldozatra is. Emelem poharamat
Vilmosra, a németek fejedelmi vezérére.</p>
<p>Az összeesküvők felállottak, kocczintottak és éljeneztek. Bary
folytatta.</p>
<p>– Köszönet illeti továbbá Langer Viktor urat, a ki éles szemével
s nem megvetendő itélőképességgel legott fölfedezett bennünket s
nem csak hogy ránk bízta missziója végrehajtásának munkálatát,
jelentékeny segítségünkre is volt a haditerv előkészítésénél
különösen azokkal az adataival, a melyeket Zádor Miklósra
vonatkozólag rendelkezésünkre bocsátott. Elitélendő ugyan, hogy
titkolódzik, meczenási álarczba bujva keveri előttünk megbizója
kártyáit most is, mikor rég beleláttunk a kártyáiba, <span class=
"pagenum"><a name="Page_233" id="Page_233">-233-</a></span> de
hátha rá van parancsolva ez a titkolódzás: mi megbocsátunk neki.
(Éljenzés.)</p>
<p>«Továbbá elismerésemet fejezem ki együttesen Bakk Manó, Hunyadi
Jákó, Ősi Mór és Kaplathy Frigyes uraknak, a kiknek legélesebb
fegyverünk, az imént felolvasott politikai röpirat megkovácsolása
körül legbokrosabb az érdemük… <i>(Éljen az elnök!)</i></p>
<p>Szünetet kellett tartani, mert igen fészkelődtek a megdicsért
urak, a többiek meg szomjasak voltak. Egy pohár pezsgő nem
veszélyezteti az ügy komolyságát: töltöttek, kocczintottak és ittak
a zsenik. Bary is hozatott egy új abszintot, azzal, hogy majd
folytatja, ha kiitta.</p>
<p>Már jó pirosak voltak az arczok és az orrok, a Kaplathy
mozgatható füle különösen úgy világított, mint valami lampion.
Ihattak a derék fiúk: művük betetőzése előtt állottak,
koszorúünnepet ültek. S volt miből. Nem annyira a reximperator, de
mindenesetre egy hiszterika német fejedelemasszony ezreseiből
futotta a <i>flancz</i>. Lelkesedésük bőven ontotta a kedvet, a
Csimborasszó csúcsán állottak, igen szépek voltak a kilátásaik.
Kaplathy Friczi látta magát, a mint a németek czézárjával
ölelkezett, Hunyadi Jákó egy palotát képzelt maga alá, Bary Pali
képzelete egy nemtőt térdepeltetett eléje, a ki kombinált
akanthusz-tölgylevél koszorút font felkent fejére, abszintos
szájára meg csókokat lehellt…</p>
<p>Ám haladt az idő és haladt a szesz, Bary érezte, hogy nemsokára
kéket fog látni az abszinttól, <span class="pagenum"><a name=
"Page_234" id="Page_234">-234-</a></span> holott valahányszor kéket
lát, mindig megdagad a nyelve. Pedig még rendelkeznie kell.</p>
<p>Ismét felállott, csöndet rendelvén sörényével és szemeivel.</p>
<p>– Urak, következik művünk betetőzése: megállapítása annak, mikép
használjuk a fegyvert, hogy a csapása mennél pusztítóbb legyen.
Javaslatom a következő: <i>Először</i>. Nyomassék ki röpiratunk
egyelőre 100,000 példányban s terjesztessék szerte az országban
mindenfelé, palotában, kunyhóban, kolportázs és posta útján.
<i>Másodszor</i>. Az expediczió szervezésével Ősi tagtársunk
bizassék meg. <i>Harmadszor</i>. Bakk Manó úr hatalmaztassék fel,
hogy a költségekre 20,000 koronát vegyen fel a társaság nevében
Langer Viktor úrtól à fond perdu. <i>Negyedszer</i>. Röpiratunk
netaláni megtámadtatása esetén ügyvédőül további megbeszélésig
beszámolás kötelezettségével Hunyadi Jákó urat nevezem ki…
Elfogadják az urak javaslatomat?</p>
<p>Persze hogy elfogadták az urak. Több tárgy nem lévén, öt perczig
éljeneztek is utánna…</p>
<p>Aztán következtek a kombinácziók. A hatáskiszámítások. Hatan
beszéltek egyszerre, mindenki más nyomon és külömböző hangnemből.
Vágni lehetett volna a füstöt, ételszagtól és lármától csepegő
levegőt. Egy palaczk pezsgő eltört és tartalma végigfolyt az
asztalon, épen a Koplathy ölébe, de ki bánta. A császár ügynöke
fizette, Koplathyt meg nem feszélyezte, hogy ragad… <span class=
"pagenum"><a name="Page_235" id="Page_235">-235-</a></span></p>
<p>Bary részegen távozott az orgia szinhelyéről, egy dal is
zümmögött a fejében, egy allegoriás dal: <i>Öreg legények
vérszürete</i>… Tánczolni mentek az öreg legények a fiatalok közé;
azt hitték, hogy mivel többen vannak, ők szedik meg a «leányfa»
gyümölcsét, a piros- és fehérképű hajadonokat, elgázolják a fiatal
rózsaszüretelőket…</p>
<p>A vers folytatása még nem volt kigondolva, csak zümmögött
teremtője fejében az abszinttal együtt, mert az is zümmögött.</p>
<p>A részeg poéta kitántorogván a kávéházból, szinte öntudatlanul
bukott bele egy <i>konfleder</i>-be, a mi épen akkor állott meg a
járda szélénél.</p>
<p>– Vigyázzon, kérem, – kiáltott rá a bérkocsi, – először hadd
szállok ki.</p>
<p>Nem a bérkocsi kiáltott rá Baryra, mint ő hitte, hanem egy benne
ülő úr, a kinek a zseni buktában a tyúkszemére taposott.</p>
<p>A tévedés tisztázódott. Bary hátra hőkölt, a kocsikázó úr
kiszállott.</p>
<p>– Ah, kedves Langer!</p>
<p>– Ah, kedves Bary!</p>
<p>– Hová? Hová?</p>
<p>– Én kérdezem, hogy hová, hová? Abban állapodtunk meg, hogy
bevárnak önök s referálnak nekem.</p>
<p>A Bary zsenigőgje felkavarodott.</p>
<p>– Be kurtán beszél, amicze!</p>
<p>Ám felkavarodott a szélhámos bugyellárisgőgje is.</p>
<p>– Az beszél, a kinél a pénz. <span class="pagenum"><a name=
"Page_236" id="Page_236">-236-</a></span></p>
<p>Bary a kipumpolandó 20,000 koronára gondolt és
megjuhászodott.</p>
<p>– Bocsánat, nekem most haza kell mennem, nem jól érzem magamat,
dohszagú Halál úrfi a nyomomban, de ön azért megkaphatja a kivánt
értesítést, hivassa ki Hunyadi Jákót vagy Bakk Manót, ők majd
elmondanak önnek mindent.</p>
<p>– Úgy, jól van, jó egészséget kivánok.</p>
<p>Mondván, magára hagyta a szélhámos a kocsiba kapaszkodó zsenit
és beállított a Kikeletbe. Helyet foglalt a tükör alatt és
kihivatta a szeparéból Bakk Manót. Egy óráig tárgyalt vele, a végén
egy 20,000 koronás csekket irt neki.</p>
<p>– Itt a pénz, lesz még több is, ha szükséges, de Zádor Miklóst,
különösen Zádor Miklóst mindenáron fel kell akasztani. Ha nem elég
a paskvill, egyebet kell kigondolni, majd segíteni fogok önöknek.
Egy hónapon belől ennek az embernek nem szabad ebben az országban
lennie…</p>
<p>Hát így operált a herczegnő, «<i>die blonde Bestie</i>», a
távolból az ellen a férfi ellen, a kit szeretett.</p>
<p>… És a naiv zsenik szentül azt hitték, hogy a reximperátor
operál egy ország ellen a hármasszövetség, a világbéke
érdekében.</p>
<p>A herczegnőnek messzire nyúlt a keze s a kártyakeveréshez igen
értett az ő embere… <span class="pagenum"><a name="Page_237" id=
"Page_237">-237-</a></span></p>
<div class="chapter">
<h2>XIII. Az első csapás.</h2>
</div>
<p>Bodonyi mindennap reggel tiz órakor jelent meg a Zádor lakásán,
pontosan, mint az óra, hogy megbeszélje a tulajdonossal lapja
következő számának tervezetét.</p>
<p>Csak egyszer késett el Bodonyi. Miklós nem tudta mire vélni a
lelkiismeretes barát késedelmét. Azaz biztosra vette, hogy
megbetegedett.</p>
<p>Tévedt. Bodonyi mégis eljött. Abban a pillanatban, a melyben a
házigazda távozni készült, hogy fölkeresse.</p>
<p>– Elkéstél, Napi. Mi történt?</p>
<p>Napi izgatottnak látszott, mégis így felelt.</p>
<p>– Semmi különös. A holnapi számba én irom a vezető czikkelyt;
azért késtem, mert be akartam fejezni. Ime olvasd…</p>
<p>Miklós elolvasta a czímét fenhangon.</p>
<p>– <i>Becsületrablók</i>.</p>
<p>– Majd átfutotta a czikkelyt. Meg elolvasta még egyszer
figyelmesen. Nem akart hinni a szemének. Letette a
kutyanyelveket.</p>
<p>– Te irtad ezt, Napi?</p>
<p>– Én.</p>
<p>– Erős. Igen erős! <span class="pagenum"><a name="Page_238" id=
"Page_238">-238-</a></span></p>
<p>Bodonyi vállat vont.</p>
<p>– Gondolod? – Belső zsebéből nyomtatott füzetet vett elő s
átnyújtotta Miklósnak. – Akkor olvasd el ezt is.</p>
<p>– <i>Sötétség!</i>… Furcsa czím. Mi van benne?</p>
<p>– Olvasd a második rész alczímét, abból rá jösz magadtól is.</p>
<p>Miklós lapozott és elolvasta a második rész alczímét: <i>Kik
csinálják a Véreimet?!</i> Arcza szint változtatott, de azért
nyugodt maradt.</p>
<p>– Most már értem: ez alighanem egy paskvill lesz.</p>
<p>– Alighanem, de jó lenne, ha végig olvasnád. Van időnk.</p>
<p>Miklós nehezen fogott hozzá a gúnyirat elolvasásához.
Megforgatta a füzetet s fürkészőleg nézett barátjára. Annak most
igen szokatlan, szinte félelmetes volt a tekintete.</p>
<p>– Nagyon idegesnek látszol, Napi…</p>
<p>– Miért nem olvasol?</p>
<p>Miklós újra felnyitotta a füzetet, közben beszélt.</p>
<p>– Nem érdemes magadat fölingerelned. Erre el lehettünk készülve.
Mit árthat nekünk a rágalom? A fő, hogy a becsületünkhöz nem lehet
hozzáférni.</p>
<p>Az idealista koldús elkaczagta magát. Úgy kongott a kaczagása,
mint az üres hordó.</p>
<p>– Gondolod? Oh, milyen naiv kegyed, monsieur Alfonse!</p>
<p>Miklós nagyot nézett.</p>
<p>– Mit jelentsen ez?</p>
<p>– Azt, hogy te egy gazdag nővel tartatod ki <span class=
"pagenum"><a name="Page_239" id="Page_239">-239-</a></span>
magadat, a lapra is tőle kaptad a pénzt. És azt, hogy én egy
fajtalan őrült vagyok. És azt, hogy Lombos lopott és rabolt. És
azt, hogy a szerkesztőnk gyilkos.</p>
<p>De már erre felpattant Miklós.</p>
<p>– Ez van megirva a füzetben?</p>
<p>– Egyebek közt ez is. Ezek után nem is kell elolvasnod, tudsz
mindent.</p>
<p>A házigazda egy ideig le s fel járkált a szobában, hogy
fölélénkítse megdermedt idegeit.</p>
<p>– Képtelenség! – fakadt ki barátja felé fordulva. – Csak maguk
alatt vágják a fát, midőn ilyen ostoba rágalmakat találnak ki
ellenünk.</p>
<p>Erre még epésebb lett a proletár kaczaja.</p>
<p>– Nem ismered a közönséget és nem ismered a rágalmak magvát.
Mert – tette hozzá – ezeknek a rágalmaknak van magvuk.</p>
<p>– Nem értem, – mondta a házigazda csudálkozva.</p>
<p>– Hát majd elmondom neked, – ajánlkozott az extanár. – A rád
vonatkozó rágalomnak az a magva, hogy csakugyan egy nőtől kaptad
azt a 900,000 koronát, a melyből lapodat megalapítottad…</p>
<p>– Ugyan, kérlek.</p>
<p>– Ne nevess, – vágott Miklós szavába Bodonyi, – hallgass először
végig… Az ellenem emelt vádnak az az alapja, hogy abban a
gimnáziumban, a melyben én tanítottam, csakugyan volt egy perverz
tanár…</p>
<p>– De ha nem te voltál az! – kiáltott fel elképedve Miklós.
<span class="pagenum"><a name="Page_240" id=
"Page_240">-240-</a></span></p>
<p>Bodonyi belesuhintott a levegőbe.</p>
<p>– De engemet dobtak ki: az a tanár most is tagja a tanári
karnak.</p>
<p>– Hogy lehetséges az?</p>
<p>– Úgy, hogy ő kimosdott valahogyan s én mint rágalmazó, a
páczban maradtam… Igazad van, – folytatta, – a perverzitás vádja
alól tisztázhatom magamat, ha arra kerül a sor, de tudod-e mit
jelent a nyilvánosság szemében egy ilyen tisztázás? Barátom, a
kinek egyszer meghurczolták a nevét ebben az országban: az
elvesztette a hitelét örökre. Még talán jobb, ha hallgatok. – Mély
lélekzetet vett, hogy fulladozó torkán kiférjen a további szó. –
Igen, hallgatni fogok, nem csapok lármát, kilépek a lap
kötelékéből, csak titkos munkatárs leszek, annyival inkább, hogy a
paskvill többi rám vonatkozó adatai helyesek. Két álló esztendeig
(ezt is a szememre hányják ugyanis) csakugyan a városligeti fák
alatt laktam nyáron, ágyra jártam télen, kofák és napszámosok közé,
buzát ettem – nem kenyeret, buzát! – és rothadt gyümölcsön éltem:
ez mind igaz s az is igaz, hogy mindez igen undorító. Az én nevemet
ki kell törülni a tisztességes polgárok sorából, mert én egy unlak
vagyok…</p>
<p>Megcsuklott a torka, mintha szél ütötte volna, egy székbe
esett.</p>
<p>Miklós ráborult és átkarolta.</p>
<p>– Bencze! Bencze! Rosszúl érzed magadat?</p>
<p>A nagyerejű athléta, hajdan kitünő reményű tanuló, dísze a
tudományegyetemnek, praecellens <span class="pagenum"><a name=
"Page_241" id="Page_241">-241-</a></span> doktora a jognak és a
bölcseletnek, össze-vissza rázta fejét és vállát, mint a lánczát
tépő oroszlán.</p>
<p>– Ne törődjél velem, átok van rajtam. Magadra és nemzetedre
gondolj…</p>
<p>Végtelen szánalom fogta el a Zádor Miklós szivét.</p>
<p>– Azt bízd rám, nekem is van fejem és lelkem. A lapnál
maradsz.</p>
<p>– Soha!</p>
<p>Ez volt a Bodonyi utolsó indulatosan kiejtett szava. Mintha
könnyített volna vele a lelkén, lassacskán elsimultak dúlt arcza
barázdái, ziháló keble is elcsöndesedett.</p>
<p>– Na, most már kitomboltam magamat, – mondta mosolyogva, – jó
leszek ezentúl, röstellem is, hogy így megfelejtkeztem a bontonról…
Még elreferálom neked – folytatta egész nyugodtan, – a Lombos
Keresztély és a szerkesztőnk dolgát. Lombos csakugyan lopott húsz
éves korában, be is volt csukva csempészetért, csakhogy húsz év
óta, mióta nazarénus lett, egyebet sem tesz, mint vezekel.
Hihetetlen energiával, megmagyarázhatlan nélkülözések árán,
garast-garasra rakva tiz év alatt harminczezer koronát gyűjtött,
hogy visszatéríthesse az általa elsikkasztott összeget. S ez még
nem elég, folytatni akarja a robotot élete fogytáig, hogy azt a
büntetéspénzt is összegyűjthesse, a mit a franczia állam
csempészésért jövedéki kihágás czímén kirótt reá, de be nem
hajthatott. Negyvenezer koronája már van, de még kilenczvenezerre
van <span class="pagenum"><a name="Page_242" id=
"Page_242">-242-</a></span> szüksége, hogy tartozásának eleget
tegyen… Mit szólsz – végezte szavait a tudós proletár – ehhez az
emberhez?</p>
<p>– Azt, – válaszolta Miklós egyszerűen, – hogy bámulom. Az
ilyenekből lesznek a szentek.</p>
<p>– Még elmondom a Belky gyilkosságát, – folytatta Napi a
jelentését, – aztán majd megbeszéljük bővebben, mi a
<i>kötelességed</i> irányunkban és a közüggyel szemben. A Belky
gyilkosságának is megvan a magva. Ő csakugyan ölt, persze csak egy
rablót, a ki ötször rásütötte revolverét, de czélt tévesztett; a
Belky golyója talált. Fölmentették természetesen.</p>
<p>Bármilyen izgatott volt is Miklós, úgy tett, mint a ki az egész
tömeges rágalommesét semmibe sem veszi.</p>
<p>– Köszönöm, Napikám, – mondta kezeit egymásba dörzsölve, – hogy
megkiméltél a szennyirat azonnali elolvasásától. Legyetek nyugodtak
mind a hárman, a milyen nyugodt én vagyok s továbbra is kérem
értékes támogatástokat. Majd a sajtóper ki fogja deríteni
ártatlanságtokat s becsukatjuk a gaz rágalmazókat.</p>
<p>Bodonyi felállott.</p>
<p>– Nem úgy lesz az, – mondta olyan kategorikus hangon, mintha a
tizparancsolatot szavalta volna el, – nem úgy lesz. El fogsz
bennünket csapni, mind a hármunkat s szükség esetén elcsapod
magadat is, ha többre tartod az eszme diadalát, mint a magad jó
hirnevét.</p>
<p>Zádor Miklós valósággal elsápadt.</p>
<p>– Ugyan kérlek, ne fantaziálj, – korholta <span class=
"pagenum"><a name="Page_243" id="Page_243">-243-</a></span>
barátját türelmetlenül, – a becsület jogáról csak nem kell az eszme
érdekében lemondanunk, csak összefér a két dolog.</p>
<p>– Nem fér össze, – magyarázta Bodonyi konokul. – A nagyközönség
szemében ennek a röpiratnak, hiába tartalmaz rágalmakat, csak annyi
az értéke, mintha igazat mondott volna. Mi mától fogva – téged
egyelőre kiveszlek – kompromittált, legalább is gyanus személyek
vagyunk a tömegek szemében, becsületesek csak azokra nézve, a kik
ismernek bennünket. Már pedig kompromittált egyének nem
predikálhatnak erkölcsöket, apostoloknak pláne nem valók, holott a
Véreimnek apostolokra van szüksége.</p>
<p>Miklós még türelmetlenebb lett.</p>
<p>– Ellentmondásba jönnénk önmagunkkal, ha a keresztény
erkölcsöknek propagandát csinálván, ártatlanul üldözött, megvádolt
barátaink elejtésével annak legelemibb törvényét szegnénk meg.</p>
<p>– Idealizmus, theoria, – gunyolódott az apostollelkű proletár, –
dilemmába szorultál: hazád érdekében az a kötelességed, az
észszerűség is azt diktálja, hogy két rosz közül a kisebbiket
válasszad… Mi hárman – ismételte még egyszer, – kilépünk a lap
kötelékéből.</p>
<p>Miklós belátta, hogy nem bir a makacs férfival. Engedményt tett
neki.</p>
<p>– Nem bánom, ha másik két barátunk is úgy akarja, ne
szerepeljetek a lapnál, míg el nem dől a sajtóperünk. Fizetésteket
természetesen <span class="pagenum"><a name="Page_244" id=
"Page_244">-244-</a></span> addig is megkapjátok, azon túl meg
okvetlenül reflektálni fogok a munkátokra is.</p>
<p>A makacs ember is belátta, hogy barátja megnyugtatása
szempontjából engednie kell.</p>
<p>– Majd meglássuk, hogy lesz aztán, – mondta, – egyelőre az a
tanácsom, hogy mindenekelőtt magadra gondolj. Jó lesz még a
sajtópör megindítása előtt nyilatkozatot kérned nagynénedtől, hogy
tőle kaptad a 900,000 koronádat, egyben egy keresztlevelet is kérj
tőle annak bizonyságául, hogy túl van a nyolczvanon: úgy közöld
lapodban, minden megjegyzés nélkül a nyilatkozatot a
keresztlevéllel együtt.</p>
<p>Miklós arisztokratikus lelke valósággal fellázadt barátja
czinikus tanácsától.</p>
<p>– Oh, – jelentette ki határozottan, – azt már nem teszem!</p>
<p>Bodonyi belátta javaslata bizarrságát, gondolkozott egy
pillanatig.</p>
<p>– Nyilatkozhatnának a tanuid is helyetted, – mondta aztán. –
Bizonyára tanuk előtt, vagy valami irás ellenében adta át neked
nagynénéd a pénzt.</p>
<p>Miklós tagadólag rázta a fejét.</p>
<p>– Nincsenek tanuim. A pénzt négyszemközt vettem át minden irás
nélkül.</p>
<p>Bodonyi összerázkódott.</p>
<p>– Akkor – kiabálta, – ülj a vasútra azonnal és végy nénédtől
irást, adjál neki elismervényt, láttamoztasd s hitelesíttesd a
közjegyzővel mind a két okiratot. Nem bánom, kényeskedjél,
czikornyázzad (majd nem teszed később), <span class=
"pagenum"><a name="Page_245" id="Page_245">-245-</a></span> ne
közöld a két irást a lapodban, csak meg legyen.</p>
<p>Miklós belátta, hogy barátjának igaza van. Minden eshetőségre
számítania kell.</p>
<p>– Azt megtehetem, – jelentette ki, – de egyelőre nem sietek
vele.</p>
<p>– Siess, rohanj…</p>
<p>Csöngettek.</p>
<p>Lórika bedugta kandi fejét az ajtónyiláson:</p>
<p>– Méltóságos úr, táviratot kaptunk, tessék a szelvényt
aláirni.</p>
<p>Miklós kiment s egy pillanat mulva visszatért a távirattal.</p>
<p>– Bocsáss meg, elolvasom.</p>
<p>Feltörte a pecsétet. Olvasott. Elsápadt. A papiros kiesett a
kezéből.</p>
<p>Bodonyi mellette termett.</p>
<p>– Mi baj?</p>
<p>Miklósnak megeredtek a könnyei.</p>
<p>– Meghalt a nagynéném, – fuldokolta, – a nemes szent asszony
nincs többé. Isten áldása lebegjen porai felett!</p>
<p>Bodonyi, a fanatikus proletár nem kimélte barátja fájdalmát, egy
annál sokkalta hevesebb fájdalom kínjától kitört a szó vonagló
ajkáról kiméletlenül:</p>
<p>– Meghalt a nénéd, meghalt a lapod, most csak azon légy, meg ne
halj magad is s veled együtt az eszme, a mely benned él.
<span class="pagenum"><a name="Page_246" id=
"Page_246">-246-</a></span></p>
<div class="chapter">
<h2>XIV. A dilemma.</h2>
</div>
<p>Ha tudott volna Bodonyi Zádor Miklósnak a herczegnővel való
viszonyáról, talán azonnal rájött volna, kiben keresse az ellenük
intézett orvtámadásnak értelmi szerzőjét.</p>
<p>Miklós nem jött rá mindjárt, holott régi kedvesének a
politikáról ejtett jóslatszerű szavaiból s burkolt czélzásaiból, a
melyek igen hasonlítottak a fenyegetéshez, elég gyanuokot
meríthetett volna ahhoz, hogy elsősorban is a szenvedélyes asszonyt
okolja az őt ért rágalomért. Miklós ellenei otromba támadását az ő
akcziója természetszerű reakcziójának tekintette, annak bővebb
magyarázatához nem keresett a lényegen kívül fekvő
mellékindítékokat. A féligazsághoz eljutott így; a herczegnő elleni
gyanuja azonban csak akkor merült fel a lelkében, a mikor az első
döbbenet és családi gyásza lélek- és agyemésztő zavarából
kikerülve, elemezni kezdte a paskvillt, kombinácziót kombináczióra
halmozva, annak várható hatásait mérlegelve s keresve az elégtétel
módozatait.</p>
<p>Fenkölt lelkű nagynénje, a Zádor-család eme hű sáfárja váratlan
halálán való gyásza úgy elfoglalta egész szivét, hogy egyéb
érzésnek, <span class="pagenum"><a name="Page_247" id=
"Page_247">-247-</a></span> agyában gondolatnak, valameddig be nem
zárult a szent asszony után a családi kőkripta ajtaja, nem jutott
benne hely. A rágalom szele, mire Miklós odaért a temetésre,
eljutott Zádorházára is, – a kiadóhivatal megküldte a paskvillt a
papnak és jegyzőnek, – de a mérge nem hatolhatott hozzá: annak
egyelőre útját állotta a halott. Pap, jegyző, a szomszédos
megyebeli urak, a kik eljöttek a végtisztességre, az uradalom
tisztikara és cselédsége kivétel nélkül részvétteljes tisztelettel
járultak eléje; a barát a barátot üdvözölte benne, az ismerős a
kiváltságos urat, s mint leendő jóltevőjüknek hódoltak neki, az
örökösnek, az utolsó Zádorbirtok gazdasági alkalmazottjai. Még csak
nem is suttogtak az emberek. Az előkelő halott a koporsóban feléjök
fordította finom markiz arczát s rájuk meresztette jóságosan
szigorú szemét: ne bántsátok az én örökösömet, az utolsó Zádort, a
kire én egy életet szenteltem, hogy kiemeljem az élet szürkeségéből
a gazdagság és boldogság fényébe, viszonzásul azért a boldogságért,
a melyben egy másik Zádor, az én édes uram által részesültem. Ne
higyjetek a rágalomnak, oh élők, az utolsó Zádor lelki
tisztaságáért én felelek, én, a halott…</p>
<p>Miklós mindössze két napig maradt Zádorházán nénje halála után.
Megerősítette állásában a halott gazdatisztjét, egy öreg, kipróbált
becsületességű és hűségű hétszilvafást, fölvette vele a leltárt,
felruházta teljhatalommal s visszautazott a fővárosba. A vasúton
két kaszinóbeli barátjával találkozott: azok is úgy tettek,
<span class="pagenum"><a name="Page_248" id=
"Page_248">-248-</a></span> mintha mit sem tudnának az ellene irt
szennyiratról…</p>
<p>Miklós fővárosi lakásába érkezvén, hideg észszel foghatott hozzá
az ismeretlen iró ellen megindítandó bűnvádi eljárás anyagának
összegyűjtéséhez. Nem zavarta többé a Bodonyi pesszimizmusa, csak
magát a tarthatatlan, szinte otrombául ostoba rágalmat látta (a mit
csupa gyermekség leleplezni), annak eventuális hatásaival nem
számolt. Hovatovább kicsinyes kellemetlenségnek kezdte az egész
esetet tekinteni, a melyen túl kell esni, de a melytől félni nem
szabad. Elvégre rágalmaztak már czézárokat, szenteket is.</p>
<p>Elmélkedései során történt, hogy valamiképen – talán rövid
közszereplésének mérlegelése közben, – eszébe jutottak a herczegnő
búcsúszavai: «Nem fogom többet háborgatni, a politikára bízom, hogy
megtérítse önt a számomra…» Továbbá: «Sem pénzt, sem fáradságot nem
fogok kimélni, hogy kivivjam háláját azokkal a szolgálatokkal, a
melyekkel révbe fogom juttatni a hajóját, ha sülyedőben lesz…»</p>
<p>Miklós visszaemlékezett rá, hogy ezek a czélzások annak idején
mily kínos, nyugtalanító hatással voltak rá; majd arra is, hogy
azon melegében kombinácziókat is fűzött a herczegnő fenyegetésnek
is beillő szavaihoz… Igen, igen, akkor úgy kombinált, hogy a
szenvedélyes asszony meg akarja őt alázni, hogy annál könnyebben
visszaemelhesse magához czéljatévesztett élete romjairól. Igen,
igen, el is határozta <span class="pagenum"><a name="Page_249" id=
"Page_249">-249-</a></span> akkor, hogy nem fog elbizakodni, résen
lesz a herczegnővel szemben, ha távol van is tőle; ki tudja meddig
ér egy fejedelemnő keze… És ime, hogy megfeledkezett egy pár hét
alatt az őt ezen oldalról fenyegető veszedelemről. Valósággal a
homokba dugta fejét, mint a struccz.</p>
<p>Apránként világossá lett Miklós előtt, hogy a boszorkányüstben,
a melyben neki politikai ellenfelei a halálthozó mérget
kotyvasztották, benne van a hiszteriás szőke herczegasszony keze
is. S a kanál a kezében nem lehet más, mint a már idáig is
leleplezett kalandor: Langer Viktor, a szenvedelmes asszony
bravoja… Hát majd felelősségre vonja a kalandort, esetleg
vallomásra kényszeríti az esküdtbiróság előtt. S ezzel egy csapásra
összezsugorodik az ellenfél harczvonala; a rágalmazási hadjárat
erkölcstelen indítéka legjobban meg fogja világítani a rágalom
értékét és hitelét…</p>
<p>A nyilvánosság időelőtti állásfoglalásától nem igen tartott
Zádor Miklós. Nem ismerte a tömeg-pszihét, bízott annak
loyalitásában és türelmében. Hogy nyugodtan megvárja a sajtóper
eredményét s csak aztán formálja meg itéletét… Neki sincs egyéb
teendője, mint várni, – gondolta, – mintha mi sem történt volna,
tovább dolgozik a lappal és a lapban. Taktikai hibának tartotta a
Bodonyi s megrágalmazott társainak a laptól való időleges
eltávolítását is: úgy vélte, hogy ez hamis következtetésekre adhat
okot. De ezen a ponton nem akart az apostollelkű proletárral
<span class="pagenum"><a name="Page_250" id=
"Page_250">-250-</a></span> szembeszállani. Legyen az ő akarata
szerint, ha úgy kivánja a lelkiismerete.</p>
<p>De a hű ember titkos támogatásáról, tanácsairól Miklós
ideiglenesen sem volt hajlandó lemondani. Hazaérkezvén a
temetésről, első dolga volt, hogy magához kéresse az élet eme
bátor, tapasztalt hősét.</p>
<p>Bodonyi azonnal megjelent a hivására, de nem hozott magával
semmi örömet. Feketét látott a sokat szenvedett ember mindenben és
mindenütt. Ezekkel a szavakkal nyitott be barátjához:</p>
<p>– Te most gazdag ember vagy, Miklós, jó ember is vagy,
megérdemled a földi boldogságot: eredj haza. Megtetted a magadét,
még többet is tehetsz, odaajándékozhatod a pénzedet a lapnak, az
eszme, a mit megpendítettél, talán élni fog nélküled is, de
<i>veled</i> mindenesetre megbukik… Hallgass reám, én kijártam az
élet iskoláját, eredj haza, míg végkép tönkre nem tesznek a
gazemberek.</p>
<p>Miklós végre is megsokallta barátja megfejthetetlen kishitűségét
és neki is meg volt a maga feje.</p>
<p>– A te tanácsod – mondta, – a gyávák tanácsa, érthetetlen, hogy
épen neked oly kicsiny a lelked: megijedsz a veszélyben, a hol a
legerősebbnek kellene lenned. Én bízom Istenben és nem félek
semmitől.</p>
<p>Bodonyi megcsóválta fejét.</p>
<p>– Szánlak, Miklós, szivemből szánlak, mert látom a jövődet s
megjósolhatom neked reformmozgalmunk sorsát is, ha a helyeden
maradsz. <span class="pagenum"><a name="Page_251" id=
"Page_251">-251-</a></span> Tágulj barátom, miként én tágítottam,
mert ha nem, keresztet vethetsz magadra és megkezdett művedre. A
haza érdekében engedd át másoknak a tért.</p>
<p>Zádor Miklós nyakába szegte fejét.</p>
<p>– Megfutamodjam gyáván, mert egy pár gazembernek úgy tetszik!
Soha!</p>
<p>– Alkudni kell, az élet csupa megalkuvás; a rendíthetlen hősök
kora lejárt; ebben a társadalomban a nagystilú akaratnak győzelmi
esélye nincs; ma a hordák, a nyájjá összeverődött tömegek
győznek.</p>
<p>– Honnan vetted ezt a sötét világnézetet?</p>
<p>– Ismerem Ujmagyarországot… Eredj haza Miklós, a moloch téged
kiván áldozatul, állj félre előlük, mert elnyel a moloch, a minek
millió karja és millió szája van…</p>
<p>Zádor Miklós megállott a helyén makacsul.</p>
<p>– Hát majd megmutatom neked, hogy ezzel a két karommal lebirom a
millió szivolás molochot is. Csak van igazság talán!</p>
<p>– Hiszen épen ez az, hogy nincs igazság, – ellenvetette a keserű
proletár, az őt jellemző üres szarkasztikus kaczajjal kisérve
szavát. – Ha volna igazság ebben az országban, mi szükség lenne a
mi mozgalmunkra. Mi egyebet teszünk mi, mint hogy az igazságot
keressük. A míg az nincs meg, meg kell lapulnunk, Miklós, mert
kettőnk kedvéért még nem változik meg a társadalom. Az sem
lehetetlen, Miklós, (érveinek legsulyosabbikát a végére hagyta az
elkeseredett ember) mondom néked, még az sem <span class=
"pagenum"><a name="Page_252" id="Page_252">-252-</a></span>
lehetetlen, hogy az esküdtbiróság fel fogja rágalmazóinkat
menteni.</p>
<p>– Képtelenségeket beszélsz! – riadt fel Zádor a jóslásra
sápadtan. – Fantaziálsz.</p>
<p>– Nem fantaziálok, csak ismerem az esküdtszékeket, – állította
Bodonyi. – Ez a per politikai per, a mit ellenségeink mindenáron
meg akarnak nyerni, pedig csak úgy nyerhetik azt meg, ha bennünket
erkölcsi halottaknak nyilvánítanak. Vederemo. Egy pár erkölcsi
halott nem számít a milliók rengetegében: a többség győzni akar s
mindenáron győzni fog.</p>
<p>– Bizonyítékok nélkül a kannibálok sem itélnek el ártatlan
embereket.</p>
<p>Az epés kongó kaczaj újra kitört a proletár ajakán.</p>
<p>– Nekik lesznek bizonyítékaik, mert ők csinálnak maguknak, neked
meg nem lesznek ellenbizonyítékaid, hiszen azt sem tudod
beigazolni, honnan vetted a lapodra a pénzt; azt sem, hogy nem
húszezer forintot költöttél évente, vagy ha ezt nem tagadod, hogy
honnan szerezted a módot hozzá, mikor vagyonod csak négyezret
jövedelmezett.</p>
<p>Miklós elborult. A félelem kezdett a lelkébe belefészkelődni.
Barátja épen egy érzékeny gyenge oldalára tapintott: haragudott
magára, röstellte magát.</p>
<p>– Nyertem, – mondta mogorván, – a mikor kedvezett a
kártyaszerencse, többet költöttem legális jövedelmemnél, mikor
vesztettem, kevesebbet. Adósságot is csináltam: 30,000 koronát.
Léha fráter voltam, beismerem, de mi <span class="pagenum"><a name=
"Page_253" id="Page_253">-253-</a></span> köze a nyilvánosságnak az
én magánügyeimhez!…</p>
<p>– Semmi köze nem lenne, – válaszolt Bodonyi, – ha magadnak
élnél, de miután a nyilvánosságnak élsz, – legalább így okoskodik a
tömeg, – van köze hozzá. A tömeg tudni akarja, hogy ki az az ember,
a ki neki predikál, ismerni akarja, olyan a természete, magánélete
legapróbb intimitásait is… Egy szó, mint száz – fejezte be a makacs
ember a párbeszédet, – nem disputálok veled többet, utoljára
figyelmeztetlek, hogy az esküdtszék könnyen a páczban hagyhat:
eredj haza.</p>
<p>Mondván, kezet sem fogott barátjával, indulatosan távozott. Az
ajtó dönögve csapódott be utánna… Miklós meredten állott a szoba
közepén. Jó öt perczig tartott, míg valamennyire feloldódtak az
idegei. Akkor vette kalapját s szinte rohanvást az utczára sietett.
Melle oly nehéz volt, hogy szinte fájt. Vágyott a szabad levegőre…
Emberek után vágyott, társaságra… Vajjon oly sötétnek látják-e
helyzetét többi barátai is? Csábrágh, Belényessy s a kaszinó egyéb
rokonszenves urai, a permanens értekezlet tagjai, a kiknek ő az
elnöke? Türelmetlen volt: szokása ellenére beült egy bérkocsiba s a
Nemzeti Kaszinóba hajtatott.</p>
<p>Az urak úgy üdvözölték, mint máskor. Mintha mitsem tudnának az
ellene irt paskvillról. Miklós semmi nyugtalanító momentumot nem
érzett ki a magatartásukból. Sőt egy szokatlan kitüntető
figyelemben részesült. A kaszinó igazgató elnöke meglátván őt,
intett <span class="pagenum"><a name="Page_254" id=
"Page_254">-254-</a></span> egy pár barátjának s azok kiséretében a
gyászoló férfi elé állott.</p>
<p>– Kedves Miklós, családi gyászod alkalmából fogadd mindnyájunk,
az egész Kaszinó őszinte meleg részvétét.</p>
<p>A meggyötört embernek végtelenül jól esett ez az előkelő
gyöngédség. Ah, hát vannak még urak, szépen, nemesen gondolkozó
gavallérok! Lelke mélyén haragot érzett a zord Bodonyi ellen, a ki
kiméletlen nyerseséggel támadt rá s még jobban megterhelte amúgy is
nehéz lelkét.</p>
<p>Különösen szokatlanul meleg volt Miklóshoz Csábrágh. A nagyúrnak
nem volt természete az érzékenykedés, de most szinte ellágyult a
hangja, midőn részvéte és baráti hűsége jeléül átkarolta
gyermekkori czimborája, oxfordi kollegája vállát.</p>
<p>– Jó öregem, kedves hű pajtásom, – motyogta, – veled érzek.</p>
<p>Miklós megszorította a nemes úr kezét.</p>
<p>– Köszönöm, édes Ödönöm, sok csapás ért csakugyan.</p>
<p>Csábrágh megfordította barátja kezét s belecsapott a tenyerébe
bizalmas kordialitással.</p>
<p>– Csak ne hagyd el magadat, Miklóskám. Mindnyájunkat ért már
baleset.</p>
<p>Miklós kiérezte barátja hangjából és szavaiból, hogy annak
részvéte nem egyedül nagynénje halálára vonatkozik. Annál jobb. Van
a kivel őszintén kibeszélheti magát. A helyet azonban nem tartotta
alkalmasnak a bizalmaskodásra.</p>
<p>– Kivel ebédelsz, Ödön?</p>
<p>– Veled, ha nincs ellenedre. <span class="pagenum"><a name=
"Page_255" id="Page_255">-255-</a></span></p>
<p>– Sőt hálás vagyok érte, némi megbeszélni valóm lesz veled.</p>
<p>– Én meg már fel is akartalak keresni, de megtudtam, hogy
elutaztál a temetésre…</p>
<p>A két barát egy külön helyiségben, a földszinti sárga szobában
teríttetett magának.</p>
<p>Miklós belevágott a dolgok közepébe mindjárt a leves után.</p>
<p>– Ismered az ellenem irt paskvillt?</p>
<p>– Olvastam, – válaszolt Csábrágh sajátszerű közömbös hangon.</p>
<p>– S mit szólsz hozzá?</p>
<p>– Semmit. Felfordult a gyomrom, mikor olvastam, de most már csak
nevetek.</p>
<p>– Tárgyalták az ügyet a Kaszinóban?</p>
<p>– Alig. Szóba jött, de csak úgy mellesleg. Te oly magasan állasz
s rágalmazóid oly alacsonyan; igazán nem lenne méltó a Kaszinóhoz,
hogy ezzel a teljesen érdektelen, mert lehetetlen üggyel
foglalkozzék.</p>
<p>Miklós megkönnyebbedett, de nem volt oly könnyelmű, hogy
mindjárt az első megnyugtató benyomásra lerázza lelkéről valamennyi
aggodalmát.</p>
<p>– Hiszen – sóhajtott fel, – ha csupa művelt úrból állana a
világ, vagy mondjuk úgy, hogy: ha mindenki ismerne engem, nem
érintene ez a piszok magamat sem, de számolnom kell két tényezővel,
úgymint a tömegpszikhével és annak az ügynek a kényességével, a
melynek a szolgálatába léptem.</p>
<p>Csábrágh nem tiltakozott barátja felfogása ellen. Bólintott.
<span class="pagenum"><a name="Page_256" id=
"Page_256">-256-</a></span></p>
<p>– Úgy van, ezekkel számolnod kell.</p>
<p>– Ha csak az én személyemről lenne szó, – folytatta Zádor, –
alighanem agyonhallgatnám az egész komédiát, legföljebb
megkorbácsolnék valakit (Langerre gondolt), de így, exponált vezető
helyzetemben, kénytelen vagyok az ügyet a nyilvánosság elé vinni.
Elhatároztam, hogy rágalmazóim ellen megindítom a sajtópört.</p>
<p>Csábrágh egyelőre nem reflektált barátja szavaira, csak piszkált
a halastálban, a mely előtte állott, mintha nem tudta volna magát
elhatározni, melyik falatot tegye a tányérjába.</p>
<p>Miklós észrevette habozását. Megivott egy pohár bort, utánna sem
szólalt meg mindjárt, de hogy a barátjának sem jött meg a kedve a
beszédre, mégis megkérdezte tőle:</p>
<p>– Mit szólsz hozzá?</p>
<p>Csábrágh letette a halkést és villát s rákönyökölvén az
asztalra, barátja szemébe nézett.</p>
<p>– Kinek akarsz azzal a sajtóperrel használni?</p>
<p>A kérdés száraz volt s Miklósnak igen különösnek tetszett.</p>
<p>– Az ügynek, – válaszolt rá, – a melynek a szolgálatába
szegődtél magad is, a felsőbb társadalom szine-javával együtt.</p>
<p>– Gondolod?</p>
<p>– Te máskép gondolod?</p>
<p>– Igen.</p>
<p>– Kiváncsi vagyok…</p>
<p>– Nekem, – válaszolt Csábrágh s rejtélyes arczának derült
kifejezést igyekezett adni, – nekem, de az egész Kaszinónak is az a
véleményünk, <span class="pagenum"><a name="Page_257" id=
"Page_257">-257-</a></span> hogy a piszkot még jobban felpiszkálni
nem szabad. Gazemberekkel nem szokás párbajt vívni.</p>
<p>– De verekedni igen, – kiáltotta Zádor türelmetlenül.</p>
<p>– Még kevésbbé, – vélte Csábrágh. – A kit nem tudok az öklömmel
egy csapásra leteríteni, annak kitérek az orvtámadása elől.</p>
<p>Miklós hátradőlt székében, megsáppadt, sehogysem tetszett neki
ez a beszéd.</p>
<p>– Ez a kaszinói felfogás szerintem helytelen, – jelentette ki
nyersen, – én annak meg nem hajolhatok.</p>
<p>Csábrágh nem akarta barátját mindjárt brüszkirozni, csak
elkomorodott.</p>
<p>– Én mindenesetre veled maradok, – mondta szinte szomorúan, – de
mit használ az neked? S mit használ a lapodnak, a közügynek, az
eszmének, a melynek a magvát te ültetted el!</p>
<p>Zádor Miklós észrevette, hogy a tapintatos, fegyelmezett
idegzetű arisztokrata egy nyomban van vele szemben másik
barátjával, a nyers, bár lánglelkű, de fegyelmezetlen proletárral:
Bodonyival. Úgyszólván csak a modoruk különbözött, a felfogásuk
lényegben teljesen egyezett.</p>
<p>– Te is úgy beszélsz, – mondta szemrehányó hangon, – mintha
félre kellene állanom egy pár gonosztevő miatt.</p>
<p>Csábrágh nem vette tudomásul a szemrehányást.</p>
<p>– S mit árt az neked, – kérdezte, – ha félre is állasz? Sokkal
nagyobb úrnak tudlak, mint hogy <i>hiúnak</i> higyjelek.
<span class="pagenum"><a name="Page_258" id=
"Page_258">-258-</a></span></p>
<p>De erre már végkép megbomlott az elgyötört férfi lelki
egyensulya. Felugrott és széke karjára támaszkodott.</p>
<p>– Hová beszélsz te most, Ödön? Mi köze van ennek az ügynek a
hiúságomhoz? Tudom én, hogy nem vagyok pótolhatatlan s végezhetném
a dolgomat, mint közkatona is, szereplési viszketeg sohasem
bántott, magad tudod legjobban, hogy szinte irtóztam a
nyilvánosságtól. De – kiabálta, – nem arról van most itt szó, hanem
arról, hogy az én félreállásom jelen esetben gyáva megfutamodást
jelentene, az ellenség részéről meg győzedelmet, a mely újabb
orvtámadásokra serkentene. Miféle erő az, a mely az első káromlásra
meghátrál, a mikor még az ellenség golyója sem érheti utól! Mi lesz
velünk akkor, a mikor belekerülünk a tűzvonalba, ha már a táborban
is így viselkedünk!</p>
<p>– Csak abban tévedsz, – magyarázta Csábrágh barátja
idegességével szemben holtnyugodt hangon, – hogy a te félreállásod
nem meghátrálást jelent, hanem okos erőkimélést. Schonung von Mann
und Material. Igenis, a tűzvonalba vigyed harczkészségedet, ne
tapostasd el magadat idő előtt, a nélkül, hogy bárkinek is
használnál vele. Várj, míg feledésbe megy a rágalom, két-három év
alatt minden elévül ebben az országban; ha csak monstrummá nem
fújja fel az ember, elfújja a szúnyogot az első vihar.</p>
<p>Miklós visszaült a székébe, nagy erőfeszítésébe került, de
nyugalmat erőltetett magára.</p>
<p>– Jól van, – kezdte meg ellenvetéseit, – <span class=
"pagenum"><a name="Page_259" id="Page_259">-259-</a></span> tegyük
fel, hogy hüllő vagyok: se akaratom, se vérem; megsemmisültnek
tekintem magamat; suhogtatják a pálczát felettem, nem mukkanok;
lemondok emberi jogaimról. Rendben van. Vagyok olyan ember, hogy
vállaljam akár a martiromságot is. De mit szól majd mindehhez a
nagyközönség? A mi embereink, hitsorsosaink, a kiknek lelkéből
táplálkozik az új magyar eszme s zsebéből a lap, annak organuma?
Martirt fognak-e ezek bennem látni, bennem, az ő első apostolukban?
Martirt-e, vagy egy gyáva szájhős ficzkót? Szájhőst-e, vagy egy
ludas gazembert, a ki megszökik az önvédelem elől?</p>
<p>Csábrágh vállat vont.</p>
<p>– Gondoljanak, a mit akarnak… Csak idő kérdése: az igazság
mindig napfényre jő.</p>
<p>– S addig elpusztul a lap…</p>
<p>– Arról majd gondoskodom én hogy el ne pusztuljon. Viselem a
gyermekbetegségek költségeit.</p>
<p>Miklós az asztalra ejtette öklét. Mind sötétebb lett előtte a
szemhatár. Csak a maga kínos helyzete domborodott ki a sötétségből
élesen.</p>
<p>– Egyszóval kidobtok! – sohajtott fel. – Elejtetek.</p>
<p>Csábrágh felállott s szeliden barátja vállára hajolt.</p>
<p>– Senkit sem tisztelünk jobban, mint téged, láthatatlan szellemi
vezérünk te leszel ezentúl is. Még nagyobb odaadással lépünk
eszméidért a sorompóba, mint eddig, de az elnökségről a magad s az
ügy érdekében le kell mondanod… <span class="pagenum"><a name=
"Page_260" id="Page_260">-260-</a></span></p>
<p>Az ebédnek úgy is vége volt. Zádor Miklós felállott s egy ideig
értelmetlenül nézett barátja szemébe, aztán hátracsapta fejét;
valami kejelmetlen, emberfeletti dacz villant meg a szemében;
háromszor is megvonaglott az ajka, míg kitört belőle az
indulata.</p>
<p>– Nem! Hogy a bűn győzedelmeskedjék az erényen! Nem, ha ilyen a
ti iskolátok, én nem követem; majd csinálok magamnak más iskolát.
Az, a mit te kivánsz tőlem, – mondta kínos, szaggatott
lélekzetvétellel, – az az összeomlás, az igazság bukása, a teljes
derut.</p>
<p>Csábrághnak leesett a feje.</p>
<p>– Kedves barátom, hiszen ott vagyunk; azért dolgozunk, hogy
máskép legyen. – Kezét nyújtotta. – Ne haragudj reám, én
mindenesetre melletted maradok.</p>
<p>Zádor elfogadta a nyújtott jobbot. Aztán vette kalapját… Az
utczán, a hideg éjben folyton az a gondolat gyötörte, hogy
Bodonyitól is így vált el… Úgy érezte magát, mint a ki egyedül áll
a világon. De ez nem csökkentette a bátorságát: annál erősebbnek
érezte magát. Meg volt róla győződve, hogy az igazság mellette van
s győznie kell egymagában is. Nem történt vele egyéb, mint hogy egy
kínos dilemma válaszútja elé került, lesz még rosszabbul is.
Egyelőre a helyes irányt kell eltalálnia: a nagyközönséget
veszítse-e el, vagy egy pár barátja bizalmát? Semmi kétség, hogy a
göröngyösebb utat kell választania. <i>A sajtópert meg fogja
indítani</i>… <span class="pagenum"><a name="Page_261" id=
"Page_261">-261-</a></span></p>
<div class="chapter">
<h2>XV. Egy igaz barát.</h2>
</div>
<p>Zádor Miklós immár negyedik napja, hogy nem látta Bodonyit. Az
igazat megvallva, nem is igen vágyott a sötét pesszimista
erőemésztő prédikáczióira. Minden erejére szüksége volt, mindent
került, a mi lelki állapotával s életfelfogásával ellenkezett.
Feljárt a szerkesztőségbe csaknem mindennap s ott maradt a lap
zártáig.</p>
<p>A szerkesztőség képén mit sem változtatott a lap megbuktatása
czéljából kieszelt paskvill s a három megrágalmazott munkatárs
időleges távolléte. Annál serényebben és lelkesebben dolgoztak a
többiek. Bodonyi jól összeválogatta őket: kemény, viharedzett
férfiak voltak valamennyien, egy-egy vereségtől még nem ijedtek meg
egykönnyen, hiszen csupa vereségből állott a legtöbbjük élete. A
Véreim nivója sem sülyedt a paskvill óta, inkább emelkedett. Zádor
megbántott lelkének minden erejet belevitte czikkelyeibe. A
paskvillal egy sorban sem foglalkozott a lap, csak bejelentette,
hogy irója ellen sajtópört fog indítani, s hogy három
megrágalmazott munkatársa annak eldöltéig önkényt megvált a laptól.
<span class="pagenum"><a name="Page_262" id=
"Page_262">-262-</a></span></p>
<p>Másképen, sokkal szomorúbban állott a dolog a kiadóhivatalban. A
napi elárusítás az első héten felényire csökkent s a havi
előfizetők legnagyobb része nem ujította meg az előfizetést. Zádor
hidegen fogadta az igazgató idevágó jelentéseit.</p>
<p>– El voltam rá készülve, annál több előfizetőnk lesz a sajtópör
után.</p>
<p>A sajtópör előkészítését s anyagának feldolgozását egy lelkes és
nagytudású ügyvédre bizta Zádor, maga alig foglalkozott vele.
Teljesen megbizott emberében. De nem is lett volna rá ideje…</p>
<p>Közeledvén a reform-bizottság második ülésének a határnapja,
mégis elhatározta Miklós, hogy magához kéreti Bodonyit. Az
előadóval csak meg kell beszélnie a tárgysorozatot s az elnöki
jelentés anyagát.</p>
<p>A pesszimista proletár azonnal megjelent nála a hivására.</p>
<p>– Itt vagyok. Mi szükséged lehet még reám?</p>
<p>Zádor szárazon válaszolt.</p>
<p>– Szét kell küldenünk a meghivó leveleket.</p>
<p>– Miféle meghivó leveleket?</p>
<p>– A reform-bizottság második ülésének a tárgysorozatát.</p>
<p>– Ja vagy úgy!… Ahhoz nekem – jelentette ki Bodonyi, – most már
semmi közöm.</p>
<p>Miklóst ingerelte a makacs ember czinizmusa.</p>
<p>– Előadói tisztedről – figyelmeztette őt – csak az ülésen
mondhatsz le, addig teljesítsd kötelességedet. <span class=
"pagenum"><a name="Page_263" id="Page_263">-263-</a></span></p>
<p>– <i>Azt</i> teljesítem… Rühös vagyok, – fakadt ki a proletár, –
tehát félreállok.</p>
<p>Miklós az asztalba csapott.</p>
<p>– Mint elnököd ragaszkodom hozzá, hogy várj az ülésig.
Parancsolom.</p>
<p>– Hm. – A csökönyös ember keresztbefonta karját s farkasszemet
nézett rátámadójával. – Tudod-e, hogy miféle ember vagyok én? Hogy
miért maradtam koldusnak, holott emberi értékemnél fogva
miniszternek kellene lennem? Mert soha senki akaratának meg nem
hódoltam s meghódolni nem is fogok soha. Mert nekem csak egy úr
parancsol ezen a világon, a saját lelkiismeretem.</p>
<p>Hátat fordított Miklósnak, hogy távozzék, de az ajtóban egyebet
gondolt. Visszafordult s megállt.</p>
<p>– Külömben megnyugtathatlak, – jósolta, karját a megdöbbent
házigazda felé kinyújtva, – nyugodt lehetsz, hogy nem fogod az
előadót nélkülözni az ülésen, egyszerűen azért, mert – <i>nem lesz
ülés</i>.</p>
<p>Mondván, felrántotta az ajtót s köszönés nélkül távozott.</p>
<p>Miklós utánna ment az előszobába…</p>
<p>– Napi, ne távozz így tőlem, haraggal… Gyere vissza, Napi.</p>
<p>De a proletár nem hallgatott rá. Féktelen szenvedélye,
elvszigora nem ismert megalkuvást, elrohant.</p>
<p>Miklós mélyen megrendülve nézett utánna. Érezte, hogy egész
embert vesztett el benne, olyan embercsudát, a milyen kevés akad
milliók között… <span class="pagenum"><a name="Page_264" id=
"Page_264">-264-</a></span></p>
<p>… Vajjon csakugyan elvesztette-e a barát a barátot?</p>
<p>Nem vesztette el… Csak ezután tűnt ki igazában, hogy egész ember
volt Bodonyi… A Miklós lakásáról egyenesen a Bristolba sietett.</p>
<p>– Itthon találom Langer Viktor urat? – kérdezte a portástól.</p>
<p>– Fennt van, – válaszolt a fényes szolga a kopott úrnak, – II.
emelet 26.</p>
<p>Bodonyi beállított Langerhez.</p>
<p>– Jó napot.</p>
<p>A <i>nemzetközi politikus</i> épen azzal foglalatoskodott, hogy
kicsipeszelte fekete szakállából az ősz szálakat. Bodonyi csöppet
sem feszélyezte: folytatta szépítő munkáját, még hátra se fordult
neki, úgy is láthatta a tükörből, a mely előtt ült.</p>
<p>– Ah, te vagy az, barátocskám?… Isten hozott, barátom Bodonyi,
foglalj helyet.</p>
<p>– Köszönöm, majd csak állok.</p>
<p>– A hogy tetszik. Pénz kell, czimbora?</p>
<p>– Nem ártana. Most itt az ideje, csinálhatnánk Zádorral
valamit.</p>
<p>A kalandor most már hátrafordult, gyanakodó pillantást vetett
látogatójára.</p>
<p>– Ahá, ahá… Miért mondod, hogy itt az ideje? Történt vele
valami? – kérdezte ravaszúl.</p>
<p>Bodonyi adta az intelligens czinkost.</p>
<p>– Ne affektálj, kérlek. Te ne tudnád, mi történt vele, mikor
(nem tudom, mi okból) minden egyes lépését megvigyázod?
<span class="pagenum"><a name="Page_265" id=
"Page_265">-265-</a></span></p>
<p>A kalandor észrevette magát. Mi szüksége sem volt a tettetésre.
Azzal legfeljebb csak gyanút kelthetett.</p>
<p>– Ja, a paskvillt érted? Olvastam.</p>
<p>Bodonyi vállat vont.</p>
<p>– Akkor miért kérdezel? Magadtól is sejtheted, hogy itt az
alkalmas pillanat, hogy hozzá férkőzzél. A gyengék könnyebben
megközelíthetők, mint az erősek.</p>
<p>– Ahá, ahá…</p>
<p>A kalandor letette a szőrcsipeszt s felállott. Vendége felé
nyújtotta szivartárczáját.</p>
<p>– Nem gyújtasz rá, barátom?</p>
<p>– Tudod, hogy nem szoktam szivarozni.</p>
<p>– Ahá, ahá…</p>
<p>Bodonyi tudta, hogy a gazember töri a fejét valamin: azért
mókázik vele, hogy időt nyerjen a gondolkozásra.</p>
<p>– Mit szólsz a paskvillhoz? – kérdezte, csak hogy mondjon
valamit.</p>
<p>– A paskvillhoz?… Ahá, én igazán nem tudom, – kertelt a
kalandor. – Én azt hiszem, a paskvill nem igen ártott meg neki,
túlbecsülöd a hatását, barátom, túlbecsülöd.</p>
<p>Bodonyi megcsóválta fejét.</p>
<p>– Megint affektálsz! – mondta szemrehányó hangon. – Mi szükséged
reá? Nem akarod nekem elárulni, hogy mi terved van Zádorral?… Hát
kérdeztem én tőled?</p>
<p>A ravasz szélhámos tágranyitotta szemét s átható, szúrós
tekintetét egypárszor végigsétáltatta vendégén.</p>
<p>– Különös vagy te most, Bodonyi. A beszédedből <span class=
"pagenum"><a name="Page_266" id="Page_266">-266-</a></span> azt
veszem ki, hogy te engem a Zádor ellenségének vagy roszakarójának
tartasz.</p>
<p>Bodonyi állta a fürkésző tekintetet.</p>
<p>– Hát nem?</p>
<p>– Nem.</p>
<p>– Nem akarsz hasznot belőle?</p>
<p>A kalandor elkaczagta magát.</p>
<p>– Phü, hasznot!… De csak olyan hasznot, a mi neki is az.</p>
<p>– Hm, hm…</p>
<p>Bodonyi felállott most, s mint valami lusta jaguár,
kinyujtóztatta gerinczet, égő szemét a szélhámoséról egy pillanatra
sem véve le.</p>
<p>– Mondd csak meg nekem, – kérdezte kimérten, – miért fizetsz te
engem: a spionodat?</p>
<p>Langer nem felelt. Jónak látta taktikát változtatni, úgy tett,
mintha gondolkoznék.</p>
<p>– Miért nem felelsz? – támadt rá Bodonyi.</p>
<p>– Tudod mit, – szólalt meg az iparlovag végre, – meggondoltam a
dolgot: csakugyan nincs értelme, hogy titkolódzam előtted. Igenis
bevallom, ki akartam Zádort használni a magam magasabb czéljaira,
de időközben rájöttem, hogy erre ő egy csöppet sem alkalmas médium.
Föladtam a vele való tervemet, nincs többé szükségem reá.</p>
<p>Bodonyi úgy állott a kalandor előtt, mint egy szobor.</p>
<p>– Akkor természetesen rám se? – kérdezte gúnyosan.</p>
<p>– Valóban… <span class="pagenum"><a name="Page_267" id=
"Page_267">-267-</a></span></p>
<p>– Csak ezt akartam tudni, – mondta Bodonyi, eleresztve hatalmas
karjait.</p>
<p>Arcza félelmetes volt, ijesztőn kidülledt a szeme. A szélhámos
hátralépett tőle.</p>
<p>– Mit tudtál meg?</p>
<p>– Azt, hogy elérted a czélodat Zádorral szemben, hogy az ő
romlása volt a czélod s talán részed is volt a megrontásában.</p>
<p>– Tagadom…</p>
<p>– Mindegy, – folytatta Bodonyi sivár hangon, – én azt nem
kutatom; megengedem azt is, hogy nem volt benne a kezed az ellene
elkövetett merényletben, de kapóra jött neked. Tehát a vesztét
akartad. – A kalandor vállára csapott és rárivallt: – Mered
tagadni?</p>
<p>– Nem is akarom, – daczolt most már Langer a nyilt támadással. –
Lásd, mi hasznod van belőle, hogy ezt tudod?</p>
<p>Bodonyi nem eresztette el a gazember vállát.</p>
<p>– Majd megválik. Hanem először azt tudjam még meg, mi hasznod
van <i>neked</i> a Zádor bukásából? Ki uszított reá? Ki bérelt fel
ellene? Ismernem kell az ellenségét, hogy agyonüthessem, különben
téged ütlek agyon.</p>
<p>– Eressz el…</p>
<p>– Nem addig, míg meg nem mondod…</p>
<p>– Megmondom, ha eleresztesz.</p>
<p>A puha gerinczű kalandor sápadt volt, mint a halál, igen
megijesztette a vasmarok nyomása, de azért persze nem mondott
igazat. Azt a meset tálalta fel szorongatojának, a mit valóságnak
hittek róla a Kilenczek.</p>
<p>– Kérlek én politikai ügynök vagyok. <span class=
"pagenum"><a name="Page_268" id="Page_268">-268-</a></span></p>
<p>Ám Bodonyi legott rajtakapta a hazugságon.</p>
<p>– Hazudsz. Már akkor kezdtél rá leskelődni, mikor még nem
politizált.</p>
<p>S most már mindkét kezével megmarkolta a minden izében remegő
embert.</p>
<p>– Bocsáss meg… megvallom: asszony van a dologban…</p>
<p>– A nevét!</p>
<p>– Azt meg nem mondhatom.</p>
<p>A nevét!</p>
<p>A Goliáth erejű ember egyet kanyarított a két kezével s a másik
pillanatban ott ténfergett a kalandor a lábainál, mint valami
rongy.</p>
<p>– Beszélj, vagy megfojtalak…</p>
<p>– Egy német herczegnő, – dadogta a lesujtott ember.</p>
<p>– A nevét!</p>
<p>– Babenberg herczegnő…</p>
<p>Bodonyi lélekzetet vett.</p>
<p>– Kelj föl, – mondta aztán a szélhámosnak, – mert még beszédem
lesz veled.</p>
<p>Az ónszinű iparlovag feltápászkodott.</p>
<p>– Ne bánts.</p>
<p>– Nem bántlak – nyugtatta meg Bodonyi – ha teljesíted
parancsomat. Ülj le és irjál.</p>
<p>Egy nyilatkozatot vett a kalandortól, melyben az elismeri, hogy
a herczegnő megbizásából a Zádor becsületére tört. Maga sem tudta
mi hasznát fogja venni ennek az irásnak, inkább ösztönből
cselekedett, mint számításból.</p>
<p>Hanem azt, a mit ezután mondott a kalandornak, már okkal
mondta:</p>
<p>– Azonnal pakkolsz és takarodsz ebből az <span class=
"pagenum"><a name="Page_269" id="Page_269">-269-</a></span>
országból, külömben vagy elcsukatlak vagy végzek veled magam.
Értetted?</p>
<p>– Értettem.</p>
<p>– Ha megcsalsz, vagy ha hazudtál, lelőlek, mint egy veszett
ebet.</p>
<p>– Nem hazudtam és az esteli vonattal utazom…</p>
<p>… Bodonyi otthagyta a gyáva szélhámost és meg sem állott a Zádor
Miklós lakásáig. Otthon találta a gazdát. Zsebébe nyult a Langer
nyilatkozatáért. Az asztalra dobta csudálkozó barátja elé.</p>
<p>– Ezzel még tartoztam neked s régi barátságunknak, – mondta, –
használd fel tetszésed szerint. Egyebekben még csak az a
mondanivalóm, hogy Langert, legfőbb ellenségedet, sikerült a
fővárosból eltávolítanom. Ma éjszaka már nem hál itten…</p>
<p>Zádor Miklós csak nézte egy darabig a visszatért barátot, csak
nézte, míg meg nem fájdult a szeme, aztán nem tudott magán tovább
uralkodni, felugrott és tárt karokkal Napi felé sietett.</p>
<p>A zord proletár sem volt erősebb mint ő, az ő szeme is
megfájdult, az ő karja is ölelésre tárult… Összeölelkezett a két
barát s görcsösen zokogott az egymás kebelén…</p>
<p>Mi mindent sirattak el! Mily vakmerő álmokat! Mily szép
reményeket!…</p>
<p>A két önfejű férfi érzelem és gondolatvilágát, a melyet csak még
jobban eltávolítottak egymástól az érvek, a rimánkodás, egyszóval a
szó, így hozta, forrasztotta össze a könny. Egy órai <span class=
"pagenum"><a name="Page_270" id="Page_270">-270-</a></span> meghitt
beszélgetés folyamán megtudtak egyezni a részletekben is. Egyik is,
másik is engedett sarkalatos elveiből. Zádor Miklós rászánta magát,
hogy sajtópere eldőlteig távoltartja magát a lapjától s a permanens
bizottság elnöki tisztéről a következő ülésen lemond. Nem lényeges,
ki aratja le az ő magvetését, a fő, hogy az aratásból a nemzetnek
legyen haszna. Hirtelenében valóságos átlényegülésen ment át a
lelke: szivére vette a jelenségek figyelmeztetését; a lap anyagi
sorvadását, a Kaszinónak a Csábrágh által tolmácsolt konzervativ
felfogását, egyszóval úgy a nagyközönségnek, mint barátjainak vele
szembe helyezkedő itélkezését s legyőzte önmagát csaknem minden
vonalon. Csak a sajtóperből nem engedett. A vezérségről kész volt
lemondani, de arról nem, hogy a kapandott elégtétel után tovább
szolgálja a közügyet, ha csak mint közkatona is.</p>
<p>Bodonyi viszont abban engedett barátjának, hogy a bizottság
legközelebbi üléséig hajlandó volt előadói kötelességeinek eleget
tenni. Megfogalmazta s széjjelküldte a meghivót a tárgysorozattal s
megirta jelentését. Természetesen felvette a tárgysorozatba az ő
lemondásukat is. Mindent megtett, hogy a második bizottsági ülést
teljes számban összehozhassa… <span class="pagenum"><a name=
"Page_271" id="Page_271">-271-</a></span></p>
<div class="chapter">
<h2>XVI. Kalvária.</h2>
</div>
<p>Bizonyára nem az előadó-titkáron múlt, hogy a reformbizottság
második ünnepies ülése fiaskóval végződőtt. Hiába vette fel Bodonyi
a tárgysorozatba elnöke és a maga lemondását, a konzervativ urak
feszélyezve voltak s nem jöttek el így sem az ülésre. Az iparos,
kereskedő és lateiner elem viszont talán épen az ellenkező okból
tartotta magát távol: kudarcznak vette az elnöki válságot s ebből a
mozgalom életképtelenségére következtetett. Nem bízott annak
komolyságában.</p>
<p>A fiasko ténye tehát hatványozottan igazat adott Miklóssal
szemben Bodonyinak. A rágalom megnyerte első csatáját,
ördögmalmában nemcsak az ellenséget, de megőrölte annak eszméit is.
Mert olyan ennek az ország társadalmának az összetétele: a
nemzettest szervezete immár nem képes kiforrni a kártokozó
baczillust, mint az egészséges vérű emberorganizmus: a nemzettest
beteg…</p>
<p>Az ülésen mindössze négyen valának együtt: Csábrághon a
házigazdán kívül: Miklós, Bodonyi és Deréky, a kitünő műasztalos. A
kudarcz legjobban a fanatikusan soviniszta nagyiparost sujtotta le.
<span class="pagenum"><a name="Page_272" id=
"Page_272">-272-</a></span></p>
<p>– Méltóságos uram, – fakadt ki ez hazafias borongásai folyamán,
– azért, hogy megbuktunk az első lépésnél, ne ejtsük el a szent
ügyet. Ha tizszer levernek, támadjunk tizenegyszer, valameddig nem
győzedelmeskedünk. A tisztességes ipar nemzeti létkérdés, azért
nincs vagyonunk és hitelünk a külföld előtt, mert hűtlen kalandor
kezekben van az ipar és kereskedelem: az újmagyarok csúffá tették a
magyar becsületet.</p>
<p>Csábrágh, a hatalmas úr megrázta az egyszerű, de nagyeszű ember
kezét…</p>
<p>– Semmit sem ejtünk el, – fogadta meg, – csak várunk. Az új
támadásra alkalmas pillanatot várjuk, addig sem henyélünk,
előkészítjük a terepet…</p>
<p>Zádor Miklós felajánlotta a lelkes nagyúrnak a lapját, a
Véreimet. Minden ellenérték nélkül.</p>
<p>– Tőled pénzt nem fogadok el, a mit a lapra költöttem, fizesse
nekem vissza, ha módjában lesz, maga a lap.</p>
<p>A Csábrágh-palotából megtépetten, de emelt fővel távozott Miklós
a Bodonyi karján. A két barát hallgatagon rótta a járdát, a jövőbe
kalandoztak gondolataik.</p>
<p>– Csudaország ez, – sohajtotta fel egyszerre Zádor Miklós, –
nincs itt harmónia.</p>
<p>– Mert nincs kultura, – mondta Bodonyi, – a férfiak tudatlanok
és élvvágyók, az asszonyok hazudnak és közönségesek s ravasz
munkakerülő a legújabb nemzedék. Hej pedig – keserűségében
belevágott a levegőbe, – mennyi itt <span class="pagenum"><a name=
"Page_273" id="Page_273">-273-</a></span> a kincs! Az agyvelők tele
gondolattal, a lelkekben isteni tűz lobog s aczélból vannak az
inak. Nincs a világon több ily istenverte s egybeg istenáldotta
nép, mint a magyar.</p>
<p>Zádornak mellére esett a feje.</p>
<p>– De megtagadta Istenét.</p>
<p>– Majd visszatér hozzá, – jósolta a fanatikus proletár, –
levezekli a bűneit s újjá fog születni lelkiekben… Egy ilyen
őstehetségű nemzetnek hivatása van s az isteni rend úgy hozza
magával, hogy egy nemzet addig, valameddig le nem élte az
élnivalóját, nem pusztulhat el…</p>
<p>A jóslelkű ember bucsút mondott Miklósnak a legközelebbi
utczasarkon… Igen éhes volt. Egy szatócsboltban kenyeret és húsz
fillér ára sonkahulladékot vett magának vacsorára. Többre nem
tellett most már neki, mert pénzt sem Miklóstól, sem a laptól nem
fogadott el többé. Ilyenforma ember volt…</p>
<p>Miklós hazament. Belevetette magát egy karosszékbe. Az volt a
szándéka, hogy megpihen: teljesen átengedi magát gondolatainak, a
melyekből oly szép légvárakat tudott a képzelete felépíteni. De az
egyszer megtagadta a feje a szolgálatot. Gondolatai össze-vissza
kuszálódtak benne, máskor oly élénk fantáziájának szárnya törött s
kínosan vergődött a rögökön. Mi történt vele az Istenért! Egész
életét, testét-lelkét felajánlotta az embereknek, s az emberek
megtagadták őt: Bujj el a sötétségbe, a fényesség nem a te elemed!…
Az emberiséggel szemben mindenesetre elvesztette pörét. Azt
<span class="pagenum"><a name="Page_274" id=
"Page_274">-274-</a></span> a másik, kisebbik pert meg fogja
nyerni, de mi haszna belőle! Egy pár gazemberen győzedelmeskedni!
Mily kicsinyes, megalázó gondolat! S mégis görcsösen ragaszkodott
ehhez a gondolathoz! Lelke szinte szomjuhozta a megalázkodást.
(Talán túlfent kezdte, Isten büntetése érte, mert megvetette a kis
téteket. Jó, hát kezdi előlről. A szalmacséplésen. Megvédelmezi a
becsületét, a mit el sem vesztett, de a világ kedvéért mégis úgy
fog tenni, mint ha elvesztette volna. Jó, megteszi, de micsoda élet
az ilyen! Agyveleje nagy terveket termelt, a föld meg sülyedni
kezdett a talpa alatt!)… Tétova tekintete össze-vissza barangolt a
szobában. Meghitt öreg butorai, a miket még az apjától örökölt,
idegenül meredtek reája, iróasztala gőgösen terpeszkedett a
sarokban, – (Rám ne támaszkodj, nem kellesz nekem) – egy becsületes
vén paraszt képe megelevenedett keretében s gúnyos mosolylyal
nézett le rá a falról… Mi történt vele? Idegen lakásba tévedt… Nem,
hisz ott mosolyog az édes anyja, a meleg, az édes… Ő otthon van,
csak nem érzi magát otthon… Felállott, majd kinézett az ablakon; az
olvadó lucskos hóban, az utczai lámpák szennyes fényében
keresztül-kasul emberek futkároztak, nem tudni miért, hogyan
kerültek az utczára, mi czélt hajszolnak? Éhesek vagy boldogok-e?
Az arczkifejezésükből semmit sem lehet megtudni, oly sajátságos a
járásuk, a tekintetük. Idegenek. Csupa idegen! Egy se rokon, egy se
barát, egy se fajbeli… Hogy lehet az?… Hiszen ebből az országból
való <span class="pagenum"><a name="Page_275" id=
"Page_275">-275-</a></span> ő is, a gyökere mélyen fekszik az
anyaföldben, honfoglaló őse egy tizedrész országot hódított meg
nemzetének s mégse lenne otthon? Nem az utczán járókelők az
idegenek ezen a földön, hanem ő? Kiveszett a fajtája s helyét új
elemek foglalták el, a kik nem fogadják be őt, a kivesző bölényt,
maguk közé? Egyedül áll az emberrengetegben?!…</p>
<p>Igen, egyedül áll. Határozottan érezte Miklós, hogy nincs többé
senkije… Romhányi Erzsébet?… Oh, Romhányi Erzsébet talán mégis… Ő
szép és nemes és jó… Vagy ki tudja! Lehet szép, nemes és jó, de nem
neki. Mit akar ő? Ki ő?… Ő a ritka bölény, a kire vadászni kell!…
Ki szerethetné őt, az idegent?… Azaz lehet, hogy mégis szereti
<i>valaki</i>. Oh, mily boldog lenne, ha igazán igaz volna…</p>
<p>Miklós az ajtóhoz sietett s megnyomta a villamos csengő
gombját.</p>
<p>Gábriné belépett.</p>
<p>– Gábriné, küldje be nekem Lórikát…</p>
<p>A kis leány szaladva jött a szobába s szokása szerint egyenesen
nekiment az urának, hogy kezetcsókolna.</p>
<p>Miklós megsimogatta a talált gyermek üde, hunczutka arczát.</p>
<p>– Lórika, tudod-e, hogy már nagy leány vagy?</p>
<p>– Ej, méltóságos úr.</p>
<p>– De bizony. Ideje, hogy tanulj valamit. Ősszel majd intézetbe
küldelek jó apáczanénikékhez, a kik szeretni fognak téged. Ugy-e
örülsz? <span class="pagenum"><a name="Page_276" id=
"Page_276">-276-</a></span></p>
<p>Lórika azzal felelt a kérdésre, hogy térdre esett a szőnyegen,
átölelte a méltóságos úr lábát görcsösen és szivettépő zokogásban
tört ki.</p>
<p>Miklósnak megdagadt a keble. Régóta nem érzett ilyen tiszta nagy
örömet. Hát mégsem egészen idegen ezen a földön, van a ki szereti,
habár csak egy kis kolduska is. De mit tesz az, hiszen a
szeretetnek rangja nincs!… Magához emelte a zokogó gyermeket.</p>
<p>– No ne sirj, kicsi… Nem fogsz elmenni… Itt maradsz, a meddig
csak akarsz.</p>
<p>– Mindig, mindig, mindig, – hüppögte Lórika könnyein át
mosolyogva, – én nem megyek innen, inkább meghalok.</p>
<p>– Hát szeretsz, Lórika?</p>
<p>– Hogyne szeretném a méltóságos urat, mikor ő Istenke után az
első nekem…</p>
<p>A Miklós szeméből majd hogy ki nem csordult a könny.</p>
<p>– Mehetsz, Lórika, légy mindig ilyen jó és akkor igen-igen
boldog leszel…</p>
<p>A kislány kitipegett, szokása szerint lábújjhegyen (úgy tanulta
Gábrinétól): Miklós magára maradt… A szobája most már nem tetszett
neki olyan kietlennek, mint az imént… Könyvszekrényhez lépett és
válogatni kezdett az ő örök igaz barátjai, az emberiség
szellemóriásainak irásaiban. Oh, azok bizonyára megértenék őt:
Shakespeare, Göthe, Carlyle, Kant, Rousseau. Megvigasztalnák őt, ha
feltámadnának, megmosolyognák, a miért oly tragikusan fogja fel az
életet s részt vennének megszokott <span class="pagenum"><a name=
"Page_277" id="Page_277">-277-</a></span> bánatában; ők hozzá,
hiába, más nemzetek szülötte, nem lennének idegenek.</p>
<p>Miklós elmosolyodott. Micsoda rémképeket látott az imént. Dehogy
is van ő egyedül, mikor a legnagyobbak az ő barátjai…</p>
<p>Kiválasztotta magának Hermann und Dorothea-t s visszaült
karosszékébe, hogy Göthével társalogna. Az este nem is távozott
hazulról, Gábriné hideg vacsorát tálalt fel neki, Lórika megvetette
az ágyát jó puhára, boldog volt Éjfélig olvasott, aztán
lefeküdt.</p>
<p>Reggel arra ébredt fel, hogy Lórika csak igen rángatja a
paplanját.</p>
<p>– Mi baj, kisleány?</p>
<p>– Jaj, méltóságos úr!…</p>
<p>– Mi baj?</p>
<p>– Nem mertem volna a méltóságos urat felkölteni, de Máli néni
oda van a csarnokban, a Pityu meg azt mondta, hogy nincs ideje
várni, úgy szökött el, megverik, ha észreveszik.</p>
<p>– Miféle Pityuról beszélsz, Lórika?</p>
<p>– Csak azt mondta, hogy Pityu és hogy a méltóságos úr nagyon meg
fog neki örülni, egy pengő fogja ütni a markát: úgy mondta.</p>
<p>Miklós elnevette magát.</p>
<p>– Hát küldd be a Pityudat. Lórika…</p>
<p>Az emlegetett Pityu belépett a hálószobába s bár kicsi, de
művelt férfiú létére haptákba vágta magát.</p>
<p>– Kezicscsaukulom, méltóságos uram!</p>
<p>S mint régi ösmerősre, bizalmasan rávigyorgott az ágyban fekvő
úrra.</p>
<p>Annak valami boldog sejtelem varázsában <span class=
"pagenum"><a name="Page_278" id="Page_278">-278-</a></span> szinte
elállott a szive verése… Pityu a Romhányi-ház kis inasa volt.</p>
<p>– Mi jót hoztál, Pityu?</p>
<p>– Levelet, istállom.</p>
<p>– A méltóságos úrtól?</p>
<p>– Aligha, – s ravaszúl mosolygott a kis legény, – ugyan nem
kötötték az orromra, hogy ki irta, de a szarkaláb betűiből azt
orrontom, hogy az <i>ángolna</i>.</p>
<p>– Ángolna?</p>
<p>– Igen, a missz, a misszt hijjuk ángolnának.</p>
<p>Így már meg lehetett Pityut érteni. De miért nem adta át
mindjárt a levelet?</p>
<p>Hamarosan kisült, hogy nem ment az olyan könnyen. A missz
szörnyű titokban és kötött marsrutával küldte Pityut azzal, hogy el
ne veszítse a levelet s a világon senkinek se szóljon, hová viszi,
különben elkárhozik. Pityu tehát nem akart elkárhozni és biztonság
okából a czipőjébe a talpa alá rejtette az irást. Egyszóval le
kellett vetnie a czipőjét, hogy hozzá férhessen a levélhez.</p>
<p>Miklós úgy el volt fogódva, hogy nevetni sem tudott ezen a
bohóságon. Megérezte, hogy nem a missz irt neki. Remegő kézzel
vette át a levelet, s a küldöncz markába nyomván az általa
előirányzott pengő forintot, kikelt ágyából. Először kiküldte
Pityut, miután lelkére kötötte a titoktartást, aztán magára kapta
ruháját. Nem akarta a levelet éjjeli alsóruhában elolvasni. Így
tisztelte meg az iróját. Biztosra vette, hogy az ő Őszikéje irt
neki. <span class="pagenum"><a name="Page_279" id=
"Page_279">-279-</a></span></p>
<p>Feltépte a borítékot és elolvasta a levelet.</p>
<div class="blockquot">
<p>«Kedves Miklós.</p>
<p>Apa beszédjéből megtudtam, hogy megrágalmazták rosz emberek.
Maga alig szól hozzám a csütörtöki zsurokon, így hát ezen az úton,
a jó missz nehezen kivivott beleegyezésével tudatom magával, hogy
bármi csapás érje is ezen a világon, én együtt érzek magával,
<i>várok</i> bármeddig, a titoktartást nem töröm meg s örökké hű
maradok magához.</p>
<p class="right"><i>Őszikéje</i>.»</p>
<p><i>U. i.</i> De bízzon ám maga is bennem. S ne adjon a látszatra
semmit. És beszéljen velem csütörtökön a zsuron. Fontos közleni
valóm van.</p>
<p class="right"><i>Őszi</i>.</p>
</div>
<p><i>Várok! Bármeddig várok!</i>…</p>
<p>Miklós kitárta karját, mintha keblére akarta volna ölelni az
egész világot, a melyet úgy megvetett még tegnap s most annyira
szeretett. Tehát hű maradt hozzá az édes, a drága nő. S ő oly
nyomorult volt, hogy a látszat után itélt. Hogy is sérthette meg a
nemes teremtést, ha csak gondolatban is, a gyanakodásával!… Most
már nem fog tovább bujkálni, vagyonos ember, semmi akadálya, hogy a
gyászév letelte után (egy évig akarta gyászolni a nénjét) oltár elé
vezesse a párját… Csábrágh?… Igaz is, mi lesz Csábrághgal?
Lemondott a leányról? Megkérte? Kosarat kapott?… Vagy ragaszkodik
hozzá, küzdeni fog érte ezentúl is? Persze lemondana róla, ha
tudná, hogy a leányka őt szereti… Vagy nem?… Hiszen majd megtudja.
Most már <span class="pagenum"><a name="Page_280" id=
"Page_280">-280-</a></span> nyiltan beszélhet vele. Független
ember, a nyilvánosság nem árthat neki többet, mint a mennyit
ártott; a herczegnő sem. Amaz elérte czélját, lelökte a
közszereplés magaslatáról, ez még nem fejezte be ugyan a művet, de
mit tehet neki! Ártalmatlanná van téve a spadasszinje is. Az csak
mégsem lehetséges, hogy a szenvedelmes asszony az életére törjön.
Vagy egy ártatlan leány ellen fordítsa tőre élét!… Ah, nem ijed meg
a fenyegető árnyaktól: megkéri az Erzsike kezét. Csütörtökön
Béltekyéknél bejelenti neki a szándékát, még aznap beszél
Csábrághgal s másnap a leány szüleivel. Így kell cselekednie.</p>
<p>Alig győzte Miklós a döntő napot bevárni. Gyönyörteljes
izgalmában szinte megfeledkezett sajtópöréről is…</p>
<p>A zsúr napján ő volt az első, a ki belépett Béltekyék
szalonjába. A nagyműveltségű s kényes öreg dáma még jobban
kitüntette, mint máskor, mintha tudtára akarta volna adni, hogy a
róla táplált véleményében semmiféle rágalom nem ingathatja meg. Egy
szóval sem említette a paskvillt, de czélzásokat tett reá. (Ah,
kedves Zádor, beh gonoszak az emberek!… Mily kevesen vagyunk, a kik
méltók vagyunk egymáshoz, a kik minden orvtámadásnak felette
állunk!)</p>
<p>A nagy dáma kiválasztott vendégei is ép úgy ünnepelték benne a
fölényes, nemes barátot, mint mindig. A paskvill megbuktatta Zádort
a politikust, de Zádorhoz az emberhez hozzá nem férhetett…
<span class="pagenum"><a name="Page_281" id=
"Page_281">-281-</a></span></p>
<p>Megtelt a szalon, de Romhányiék még mindig nem jöttek. Miklós
tűkön ült, de türelmetlenségét nem árulta el. Elemében volt ebben
az előkelő társaságban, itt tudott uralkodni magán a
legszorongatottabb lelki állapotában is.</p>
<p>Elsőnek jött és utolsónak távozott Miklós a zsúrról, de Romhányi
Erzsébettel nem találkozott. Romhányiék nem jöttek el. A
háziasszony szóvá is tette elmaradásukat. Senki sem tudott róluk
semmit. De elmaradt Csábrágh is, a ki eddig ugyancsak elmaradhatlan
látogatója volt a Bélteky-zsúroknak… A mamák keresni kezdték a két
abszenczia közötti összefüggést. Miklós is elhatározta, hogy a zsúr
után azonnal megkeresi barátját s tisztázza vele szive ügyét…</p>
<p>A Kaszinóban nem találta… Palotájára hajtatott.</p>
<p>– A méltóságos gróf úr Csábrághvárra utazott, – jelentette a
medvebundás portás a kocsiból kiszálló Miklósnak…</p>
<p>Ez erre elbocsájtotta a bérkocsit s visszasétált a Kaszinóba. A
metsző márczius eleji szél átfújt a ruháján, de fölhevült testét
nem hűtötte le. Szinte izzott az agya. Utóbbi időben annyi csapás
érte, hogy már nem is tudott jót remélleni. Valami katasztrófától
tartott. A leányka levélben irta meg neki, hogy fontos közleni
valója van vele s nem jött el a rendezvousra. Ennek csak nagy oka
lehetett. Mi vajjon?… És még Csábrágh is elutazott, hogy ne
oszlathassa el a lelkére nehezedő kínos homályt. <span class=
"pagenum"><a name="Page_282" id="Page_282">-282-</a></span> Mit
volt mit tennie: hazagyalogolt Miklós. Másnap reggel egy expressz
sürgönyt menesztett Csábrághvárra nyitottan. Két óra mulva
megérkezett rá a válasz.</p>
<div class="blockquot">
<p>«Gróf úr ismeretlen helyre elutazott.</p>
<p class="right">Várnagy.»</p>
</div>
<p>Miklós a reggelinél ült, de nem nyúlt hozzá. Már most mitevő
legyen?… Rendbeszedte ruházatát s a Romhányiék lakása elé
hajtatott. Csak a házmesterrel akart beszélni. Megtudta tőle, a mit
már eddig is sejtett: Romhányiék is hazautaztak.</p>
<p>Most már nyilvánvalónak tetszett Miklósnak is, hogy a két utazás
között összefüggésnek kell lennie. Hogy tudjon meg valami
bizonyosat? Romhányba utazzék hivatlanul?… Nem, ez ellenkeznék
minden tisztes konvenczióval s azonkívül kínos helyzetbe hozhatná
Erzsikét. Biznia kell a szerelmesében, nem szabad a látszatra
adnia, mint eddig: a leányka is erre kérte levelében… Igen, de mit
takarhat a látszat? Miféle titkot, miféle <i>tragédiát?!</i>…</p>
<p>A bizonytalanság kínja kiült a most már mindenben sötétet látó
férfi arczára. Kihajtatott a Városligetbe, hogy megfürössze a
csipős levegőben izzó homlokát. Mire hazaérkezett, tisztába jött
magával. Várnia kell. Erzsike irt neki, irni fog, ha szükségét
látja, másodszor is.</p>
<p>S várt Miklós. Várt az Erzsike levelére két napig, háromig,
nyolczig. Nem jött. Aztán megint várt, kérdezősködött Csábrágh
felől, közben a sajtópere iránt is érdeklődött, a melynek
<span class="pagenum"><a name="Page_283" id=
"Page_283">-283-</a></span> a tárgyalási határidejétől már csak egy
hét választotta el és újra csak várt. Megint két napig, háromig,
nyolczig. A levél csak nem jött Erzsikétől, a várvavárt,
megszabadító levél, az esküdtszéki tárgyalás azonban befejeztetett.
Tizenkettő közül tiz újmagyar ült az esküdtszéken, a per politikai
per volt: Miklós elbukott. Nem kapott elégtételt. Bakk Manó és
Hunyadi Jákó urakat felmentette a politikusok igazmondása a
rágalmazás vádja alól… Óriási szenzáczió. A Bary Pali kocsijából
kifogta a nép, az istenadta nép a lovakat. A sajtó üvöltött. Azt
üvöltötte, hogy ez az ő diadala…</p>
<p>A sajtóterror ezek után tetszése szerint tombolhatott: szabad
polgárok birótestülete kimondta rá, hogy neki minden szabad
Magyarországon, keresztülgázolhat nemcsak az intézményeken, de élő
embereken is. Hazudhatik, lophat, rabolhat. Czéljaihoz formálhatja
az igazságot, elveheti a becsületes ember becsületét, betörhet a
családi és magánélet legtitkosabb, legszentebb rejtekeibe.</p>
<p>… És a levélke csak nem jött. És Csábrágh nem hallatott magáról.
És most már csakugyan idegen volt Zádor Miklós, a honalapító Tas
ivadéka a lakásában, idegen volt azon a földön, a melyet őse
hódított. Egyedül állott, mint kiáltófa az útszélen, a melyet
kifordíthat az anyaföldből az első vihar. Azaz hogy két támogatója
volt mégis. De micsoda támogatók!… Maga is korhadt fa az egyik,
tépett koronájú, meghurczolt tölgy szilánkja: Bodonyi; a másik árva
hajnalka, gyönge folyondár, <span class="pagenum"><a name=
"Page_284" id="Page_284">-284-</a></span> maga is támaszra szoruló:
Lórika, a kis koldusleány…</p>
<p>… A herczegnő ime megtette a félutat czélja felé; lesujtotta a
férfit, a kit szeretett s a ki nem akarta őt szeretni. Vajjon
föltételezhető-e róla, hogy megállott a fele úton?…</p>
<p>Miklós az esküdtszéki itéletet követő harmadik napon levelet
kapott tőle.</p>
<div class="blockquot">
<p>«Cher Nicolas! Bruxellesben lakom az avenue de Paris 73. szám
alatt. Ha valami közölni valója van, ide irjon, vagy még szebb
lenne, ha ide <i>jönne</i>. Az ön hű</p>
<p class="right"><i>Maudja</i>.»</p>
</div>
<p>Miklóst szinte hidegen hagyta a távoli vészmadár megszólalása.
Mi történhetik még vele olyas, a mi veszteséget jelent? Összegyűrte
a nagy intrika levelét s a papirkosárba dobta. Azonban nem hagyta
válasz nélkül.</p>
<div class="blockquot">
<p>«Madame!</p>
<p>Kegyednek bevált a jóslata. Ügynöke, Langer Viktor úr mindent
elkövetett, hogy beváljék, bár utolért volna a sorsom nélküle
is.</p>
<p>«Madame, kegyed jól számított odáig, hogy engem lehetetlenné
lehet tenni a hazámban, – bár társadalmi állásom nem ingott meg,
úgy érzem itt magamat, mint a kinek keresztet kell a hátán
viselnie, – de azontúl azután, biztosíthatom, hogy hamis a
kalkulusa. Hogy gondolhatja ön, hogy egy olyan férfi, mint én, a
kit a kiállott szenvedések csak még magasabbra emeltek a lelki
régiókban, valaha is leszállhasson a szférák világából oda, a hova
kegyed <i>sülyedt!</i> <span class="pagenum"><a name="Page_285" id=
"Page_285">-285-</a></span></p>
<p>«Madame, megbocsátok önnek s inkább szánalomból, mint indulatból
figyelmeztetem önt, hogy ne számítson reám. Kegyed vesztemre tört,
de azért megérdemli a szánalmat, mert szeretett. Bocsásson meg,
hogy érzelmeit nem tudtam viszonozni. Isten legyen önnel, szivemből
kivánom.</p>
<p class="right"><i>Z. Miklós</i>.»</p>
</div>
<p>… Egy pár napig még eltöprengett Miklós, a nélkül, hogy
határozatra tudott volna jövendő terveit illetőleg vergődni.
Kerülte a Kaszinót, az embereket. Nem haragudott rájuk, csak únta,
szánta őket. Hovatovább azonban mind tűrhetetlenebbnek érezte a
helyzetét. Szégyellte is magát. Bántotta, hogy megindíttatta a
sajtópört politikai hóhérjai ellen. Miért is nem hallgatott
Csábrághra! Ezt a kudarczot legalább kikerülhette volna. Csizmája
sarkával kellett volna a rágalmat agyontaposnia, Magyarország nem
az elvi harczok hazája, itt a nagy csatákat nem a nagy férfiak,
csak a nagy bolondok vívják végig.</p>
<p>Egyszerre valami hirtelen jött kínos nyughatatlanság vett erőt a
megtépett emberen. Egy egész éjjelt álmatlanul töltött.
Gondolkozott és irt. Reggelre tisztába jött magával. Határozott.
Mindenekelőtt magához kérette Bodonyit…</p>
<p>– Kedves barátom, – szólt hozzá ünnepiesen, – egyedüli hűséges
emberem, a ki még megmaradt nekem ezen a földön: én innen elmegyek;
nem birom ezt a levegőt, az emberek idegesse tesznek, csupa
földhözragadtság, csupa sár mindenütt, itt rúttá válik a szép is,
bűnné az erény is, haszontalansággá a hasznos is. Jer <span class=
"pagenum"><a name="Page_286" id="Page_286">-286-</a></span> velem!
Eleget szenvedtél te is, ez a klima a te torkodat is fojtogatja.
Keressünk szebb, boldogabb hazát. Bárhol megélünk ezen a világon,
csak itt a saját hazánkban nincs helyünk. Ököllel csapnak a
fejünkre, mert egy fejjel magasabbak vagyunk, mint a többiek. Jer
velem!…</p>
<p>Bodonyi elképedve hallgatta barátja szavait. Haragvillámok
czikkáztak a szemében.</p>
<p>– Pogány beszéd ez! – fakadt ki.</p>
<p>Eleinte több szót nem talált barátja javaslatának
visszaverésére. Leült, mint a ki igen ki van merülve s
rákönyökölvén a térdére, tenyerébe hajtotta széles turáni
fejét.</p>
<p>– Borzasztó az, – folytatta aztán, – hogy olyan emberek, mint
te, ilyesmire még csak gondolhatnak is!… Hát nem érzed ki
szándékodból a bűnt? Magyar anya szült tégedet? A szocziálistákkal
tartasz: a hol a jólét, ott a haza? Ezt tanultad őseidtől?</p>
<p>Megrázta fejét, mint a beteg oroszlán, melléből tagolatlan hang
tört ki. Miklóst – annyira el volt már fásulva, – nem hatotta
meg.</p>
<p>– Őseimtől – válaszolt barátjának – azt tanultam, hogy meg kell
halni a hazáért, azt nem, hogy élni kell érte akkor is, ha
életemmel nem használok neki. Én tépett rongy vagyok itt, a
szemétdombra dobtak, azt szaporítom csupán. Holott ember akarok
lenni s az is leszek, mert remélem, egy becsületes országban
megtalálom magamat. Bármit beszélsz is, – végezte szavait,
belevágva a levegőbe, – én megyek. A hazának itt hagyom a földemet,
az <span class="pagenum"><a name="Page_287" id=
"Page_287">-287-</a></span> egy része a hazának, de a boldogítását,
miután én képtelen vagyok rá, másra hagyom.</p>
<p>Bodonyi nem birta tovább az ülést, felállott. Indulatban fogant
szavai fojtogatták a torkát, rekedten beszélt:</p>
<p>– És ha éhen kell halnom, bélpoklos koldus módjára az árok
partján – és ha becsületemtől megfosztottan, kivető gonosztevőként
kell végigkóborolnom az országot, – és ha rámszakad itt az ég
boltozata, holott hét menyországgal kecsegtetnek másutt: én itt
maradok. – Neki dördült a hangja: – Itt maradok egyszerűen azért,
mert szent ez a föld nekem, mert keresztények imájával dicsérem
Istenemet, mert magyarnak születtem s meghalni is magyarnak akarok.
A te nénéd, – kiabált rá barátjára, – a thüringiai bárók nemes
ivadéka, külömb magyar volt náladnál, holott bátyád halála óta
egyedül állott a földön, a melyet az ő szemében az ura teteme
szentelt fel, a szavát is alig értették meg itt – te pedig, a kinek
nem egy, de száz véred vére pihen e földben, odébb akarsz állani,
mert nem vagy megelégedve a terméssel, a mely az ősök hantjain
kikelt. Tudod, mi ez? – kiabálta harsányan. – Tudod, ki vagy? Mi
vagy?</p>
<p>– Én egy szerencsétlen czéljavesztett ember vagyok, – mondta az
elgyötört férfi összeesve, – maradj mellettem, <i>egyelőre</i> itt
maradok…</p>
<p>A fanatikus proletár lángoló szavával lesujtotta barátját, de
végkép nem győzte meg…</p>
<p>Egy pár nap őrlődött meg az idők garatján: <span class=
"pagenum"><a name="Page_288" id="Page_288">-288-</a></span>
Miklósra nézve ködös, szürke napok… Egy reggel történt. Miklós
theájánál ült. Lórika ott settenkedett, pratált körülötte. Igen
elszomorította a kis leányt az ő kedves gazdája tartós, szemmel
látható bánata. Föltűnt neki, hogy a méltóságos úr, a ki máskor oly
mohón érdeklődött az ujságok iránt, egy hete egy lapba se nézett
bele. Lórika, a maga ártatlan kicsiny eszével azt találta ki, hogy
az ő megmentőjének bizonyára az olvasás hiányzik, azért oly
szomorú. Hát vett neki egy ujságot. Épen a Véreim-et. Egy ideig
dugdosgatta a köténykéje alatt, mert nem merte mindjárt átadni, de
aztán neki durálta magát s elszántan eléje tette a lapot az
asztalra.</p>
<p>– Mi az, Lórika?</p>
<p>– Ujság, méltóságos úr.</p>
<p>Miklós félretolta a gyermek ajándékát.</p>
<p>– Nem kell nekem ujság, Lórika.</p>
<p>A kisleánynak megtelt a szive, elpityeredett. Miklós végre is
megszánta.</p>
<p>– Ne sirj, Lórika. Igazad lehet, jó lesz, ha ezentúl
olvasok.</p>
<p>Gépiesen felütötte az ujságot.</p>
<p>A gyermek lábujjhegyen söndörgött körülötte s loppal a gazdájára
nézett, arczáról leste a hatást… Bár ne leste volna. Oh, nem azt
várta Lorika… Az ő kedves gazdája egyszerre olyan sápadt lett, mint
a fal. Aztán kihullott a lap a kezéből. Meredten bámult maga
elé.</p>
<p>– Méltóságos úr! – szólalt meg remegve a gyermek. – Tessék
megbocsájtani, ha rosszat tettem az ujsággal, nem akartam.
<span class="pagenum"><a name="Page_289" id=
"Page_289">-289-</a></span></p>
<p>Zádor Miklós összeszedte minden erejét.</p>
<p>– Nem haragszom én rád, Lórika, – nyugtatta meg a szepegő
leánykát, – mert szeretlek. Annyira szeretlek, hogy magammal is
viszlek messzire, messzire: olyan országba, a hol a fákon narancs
és czitrom terem s az emberek nem tudnak magyarul. Eljösz-e velem
Lórika?</p>
<p>– Én el, – rebegte a talált gyermek szinte átszellemülve, –
elmegyek a méltóságos úrral a világ végére is.</p>
<p>– Akkor is, ha Máli néni nem jön velünk?</p>
<p>– Akkor is. Én ott akarok meghalni, a hol a méltóságos úr.</p>
<p>– Meg lesz az akaratod, Lórika. Hivd be Gábrinét…</p>
<p>A kisleány behivta a jó asszonyt.</p>
<p>– Gábriné, – szólította meg Miklós, – pakkolja be valamennyi
bőröndömet a legszükségesebbel. Én elutazom, – a hangja megcsuklott
mégis, – elutazom, még pedig örökre. És Lórikát is magammal viszem.
Magát, hűséges gondviselőmet tiz éven át, nem is hivom, mert tudom,
hogy szerencsétlennek érezné magát idegenek között. Végkielégítésül
5000 koronát adok magának és megköszönöm lelkiismeretes hű
szolgálatát.</p>
<p>Gábrinénak nem volt szava, csak könnye volt. De az aztán bőven.
Egész szétázott az arcza köténye alatt.</p>
<p>– Már rég észrevettem, – zokogta, – hogy valami bántja az én jó
méltóságos uramat. Kivánom, áldja meg az Isten a lábanyomát is,
bárhova megy. <span class="pagenum"><a name="Page_290" id=
"Page_290">-290-</a></span></p>
<p>Lórika nagyon meg volt ijedve, annyira, hogy sirni sem
tudott.</p>
<p>A nagy cseléd és a kis cseléd magukra hagyták jó urukat és
hozzáláttak a csomagoláshoz.</p>
<p>Miklós iróasztalához ült s búcsúlevelet irt Bodonyinak. Mástól
nem búcsúzott el. Még Csábrághtól sem. Már nem volt hozzá
ereje.</p>
<p>Nevezetesen a <i>Csábrágh és Erzsike eljegyzési hire volt az
okozója annak, hogy Zádor Miklós kiejtette kezéből az ujságot</i>.
<span class="pagenum"><a name="Page_291" id=
"Page_291">-291-</a></span></p>
<div class="chapter">
<h2>XVII.</h2>
</div>
<p>Estére elkészültek Gábriné és Lórika a csomagolással. Maga
Miklós is segített nekik. Könyveinek egy részét egy családi
rézpántos ládába rakosgatta. A többit majd maga után küldeti oda, a
hol megtelepedik. Valamint értékesebb antik bútorait, műtárgyait
is. Ezeket megjelölte, jegyzékbe vette s kellő utasítással átadta a
jegyzéket Gábrinénak. Egyéb butorát odaajándékozta a jó
asszonynak…</p>
<p>Semmi akadálya nem volt többé annak, hogy Miklós elutazhassék
akár az első éjjeli vonattal. Abban is megállapodott már, hogy a
kék ég, dalos emberek s műkincsek országában, szép Itáliában keres
magának új otthont. Csak azzal nem volt még tisztában, hogy melyik
városban fog megtelepedni. Alszik rá egyet… Idegei már korán
felébresztették, hat órára elkészült toalettjével is. Némi
fontolgatás után elhatározta, hogy Rómába megy, a kővé vált
dicsőségnek, a virtus legendájának, a megváltó Hit himnuszának a
városába. A gondolatnak és eszménynek ezen a földtekén legmelegebb
ágya a kétezer éves kozmopolisz. Alighanem Isten is oda a
legközelebb. Szent szikrája ott szállott legtöbbször az ő képmásai
lelkébe. Mutatják a római emlékek, az <span class=
"pagenum"><a name="Page_292" id="Page_292">-292-</a></span>
apostolok hagyatéka, a renaissance lángelméinek teremtményei
irásban, kőben, festett és faragott képben…</p>
<p>Megreggelizett, aztán kézen fogta Lórikát és kisétált vele a
Belváros felé. Egy elsőrangú gyermekruha-árúházba betért és több
rendbeli öltözéket választott az árva gyermek számára. Aztán
czipőcskékről és kalapról is gondoskodott. Még egy ládát is vett
kis védenczének, nagyot, hogy beleférjen mindene.</p>
<p>Majd betért a városi menetjegy-irodába s megvette a vasuti
jegyeket… Most már semmi sem tarthatja vissza: este elutazik.
Szinte nem akaródzott haza mennie. Gummikerekü kocsiba ült a kis
leánynyal s végigrobogott vele az Andrássy-uton. A gyermek arcza
kipirult a soha nem élvezett gyönyörüségtől, szeme úgy fénylett,
mint a szentjánosbogár. Új máslis ruhácskája, finom nemez kalapkája
s ragyogó lakkos topánkája, a vágtató kocsi ringó puha párnái
valósággal megrészegítették.</p>
<p>– Jaj, de jó… jaj de szép minden! – kiáltotta, közben nagyokat
kaczagva s tapsikolva.</p>
<p>Ezüst hangocskájának zenéje belevette magát a szomorú férfi
szivébe s mosolyt csalt annak ajakára…</p>
<p>– Megállj, Lórika, majd kiszállunk egy czukrászdába s tortát és
czukrocskákat veszünk neked.</p>
<p>Lórika kezet csókolt.</p>
<p>– Jaj, de jó lesz!…</p>
<p>– És mondd csak, Lórika, nem félsz velem jönni száz és száz
mértföldnyire, olyan helyre, <span class="pagenum"><a name=
"Page_293" id="Page_293">-293-</a></span> a hol a szavadat sem
értik meg s még a madarak is másfélék, mint idehaza?</p>
<p>A kisleány Miklósra emelte tágranyilt azurszin szemét. Olyan
tiszta volt a tekintete, mint az olasz ég maga.</p>
<p>– Nem én, – válaszolt hetykén, gyermekes elbizakodottsággal, –
mitől féljek, mikor mindig velem lesz a méltóságos úr?</p>
<p>– No nem egészen mindig, – figyelmeztette Miklós, – nekem sok
dolgom lesz, de azért nem leszel egyedül. Egy nevelőnét kapsz, a ki
tanítani fog s a kinek épúgy kell engedelmeskedned, mint nekem.</p>
<p>– Engedelmeskedni fogok, – mondta a leányka, – szorgalmas
leszek, csak azt engedje meg a méltóságos úr, hogy én vessem meg az
ágyát ezentúl is, mert Gábri néni is mondta, azt senki sem tudja
úgy, mint én.</p>
<p>– Igaza van Gábri néninek, te fogod megvetni az ágyamat ezentúl
is.</p>
<p>A Lórika bájos hűségén egész elérzékenyedett Miklós. Egy
czukrászda előtt megállíttatta kocsiját s egy ölre való czukorkát
és süteményt vett a gyermeknek. Majd elérkezvén az ebéd ideje,
kihajtatott a városligeti nagyvendéglőbe s megebédelt kettesben
Lórikával.</p>
<p>Ez folyton pöntyögött neki: új hazájukról kérdezősködött,
különösen, hogy mifélék lehetnek az odavaló madarak? Van-e köztük
strucz is, mert ő igen szeretne struczczot látni, nem félne tőle,
hozzá szaladna, kivenné a legszebb tollát és rávarrná a
kalapjára…</p>
<p>Miklós felvidúlt. Hetek óta most történt vele <span class=
"pagenum"><a name="Page_294" id="Page_294">-294-</a></span>
először, hogy hangosan elkaczagta magát. Nem állhatta meg, csupa
hálából ráhajolt a gyermekre s megcsókolta a homlokát…</p>
<p>De gondolnia kellett a hazamenetelre is… Miklós elodázta, a míg
lehetett, szinte félt otthonától. Ki tudja, miféle kellemetlenség
vár reá ott megint? Hiszen annyi kiszámíthatatlan csapás érte
úgyszólván mindennap, hogy nem tudhatta, mikor telik meg végre a
mértéke.</p>
<p>Nem csalt a Miklós előérzete, otthonában csakugyan ujabb
váratlan izgalmak leskődtek reá… Csakhogy ezek az izgalmak már nem
végződtek tragikusan, mint hetek óta a többiek.</p>
<p>A felvonás azzal kezdődött, hogy Miklós lakóháza kapujában
találta Bodonyit, midőn Lórikával kiszállott a kocsiból.</p>
<p>– Te mit keresel itt?</p>
<p>A proletár igen sápadt volt, kopott ruhájában, hosszú, ápolatlan
szakállával egy betörő benyomását tette.</p>
<p>– Egy órája, hogy megkaptam a leveledet.</p>
<p>Miklós összerázkódott. Keserű arczkifejezése nagyon is elárulta,
hogy barátja terhére van. Órájára nézett.</p>
<p>– Két óra mulva utazom, – mondta, – ha tetszik, egy félórám még
van a számodra, csak arra kérlek, ne érzelegjünk… elég teher van a
szivemen anélkül is.</p>
<p>Bodonyi bólintott.</p>
<p>– Jó, egy félórára felmegyek, ha megengeded.</p>
<p>Felmentek a Miklós lakására. A férfiak segítettek Lórikának a
sütemények és czukrocskák felszállításában. <span class=
"pagenum"><a name="Page_295" id="Page_295">-295-</a></span></p>
<p>Miklós rendelkezett Gábrinéval, hogy csomagolja be a gyermek
időközben megküldött holmiját.</p>
<p>Bodonyi zord szemmel nézte az előszobában sorakozódó bőröndöket
és ládákat. Követte barátját a szobájába…</p>
<p>– Csakugyan elmégy?</p>
<p>– Visszavonhatatlanúl…</p>
<p>– Megver az Isten!…</p>
<p>– Még jobban? Az nem lehet.</p>
<p>– Nem történt veled semmise. Nézz reám…</p>
<p>– Neked más lelked van, mint nekem…</p>
<p>– Erősebb. Nekem semmi sem kell.</p>
<p>– Nekem kell. Az én elemem a szabadság, a szép és a jó…</p>
<p>– Nos?</p>
<p>– Azt keresem; itthon nem találtam meg.</p>
<p>– Nem?… Hát az Alföld a délibábbal, az uradalmad a rengő
búzamezőkkel? Nincs ott szabadság elég? És a szarkaláb és a
búzavirág, a pacsirta nótája nem szép neked?… Nekem nem virágzik a
szarkaláb, a búzavirág, pacsirták nem zengenek a földjeim fölött,
az én uradalmam mindössze egy négyszögöles földkupacz lesz, a
melynek egyedüli termése a demutka, a halottvirág s én mégis itt
maradok ezért a földkupaczért.</p>
<p>Rapszodikusan pergett le a párbeszéd, szaggatottan lüktetve vált
le az ajkakról a szó. Visszafojtott indulataik kohójában páthosszá
szélesedtek a két férfi taglejtései. A proletár kusza arcza
átszellemült az irdatlan magasságokban, a melyekben a lelke
kóválygott, az <span class="pagenum"><a name="Page_296" id=
"Page_296">-296-</a></span> ősnemes sasképe megtorpadt,
elkeményedett. Egyik sem hagyta magát. Úgy állottak egymással
szemközt, mint két vijjogó sas a préda fölött. Miklós érezte, hogy
a párharczban ő van alúl, összeszedte minden erejét, hogy fölibe
kerekedjék ellenfelének.</p>
<p>– Mindenekelőtt ember vagyok, – kezdte a támadást, – hitvány
lélek az, a ki ősjogairól lemond…</p>
<p>Ebben a pillanatban nyilt az ajtó. Miklós elhallgatott.</p>
<p>– Távirat érkezett, – jelentette a belépő Gábriné.</p>
<p>– Mi lesz ez már megint? – idegeskedett a házigazda s kiment,
hogy átvegye a táviratot.</p>
<p>Már föltépve hozta be a szobába. Úgy reszketett a keze, hogy
majd elejtette a papirost. Bodonyihoz támolygott, a karjába
kapaszkodott.</p>
<p>– Itt maradok, – mondta – megtörve, boldogan.</p>
<p>Bodonyi kivette kezéből a sürgönyt és elolvasta:</p>
<div class="blockquot">
<p>«Bizzék bennem. Levél megy.</p>
<p class="right"><i>Erzsébet</i>.»</p>
</div>
<p>… Másnap megérkezett a bejelentett levél is:</p>
<div class="blockquot">
<p>«Kedves Miklós.</p>
<p>Nem tehettem máskép. Csábrágh tudtomon kivül kérte meg a kezemet
s mamáék beleegyezésem nélkül igértek el neki. Küzdöttem, mig adta
az erőm. Hiába. Nem tudja maga, milyen eszközökkel rendelkeznek a
szülők gyermekeikkel szemben. Kénytelen voltam a jegyváltásba
beleegyezni. De az esküvő soha sem fog megtörténni: arra leteszem a
maga <span class="pagenum"><a name="Page_297" id=
"Page_297">-297-</a></span> kezébe a hitet. Magától hallottam: a
legrégibb törvény, olyan régi, mint az emberiség maga: a kik
szeretik egymást, egyesüljenek. Én ehhez tartom magamat… Ne
kérdezze, mi a tervem, nyugodjék meg abban, hogy czélhoz fog
bennünket vezetni. Majd annak idején meg fogom irni, mihez tartsa
magát, addig egy lépest se tegyen. Csak árthatna nekünk. A missz
páratlan nő. Nagy nemzet az angol nemzet… Örökkévaló hűséges
jegyese,</p>
<p class="right"><i>Őszikéje</i>.»</p>
</div>
<p>A többit kitalálhatja az olvasó.</p>
<p>A többit, mint tudva van, elcsinálta Margitka közmegelégedésre.
A majoresko benne maradt a Romhányi familiában s az volt a fő…
Mellette szivesen vállalta a mama vőnek a talán még előkelőbb, de
«koldus» Miklóst is. (Mindössze egy árva milliócskája van
szegénynek, de tisztességes ember. – mondogatta ismerőseinek.)</p>
<p>De félig-meddig benne maradt a familiában a missz is. Zádorékhoz
került s most egyelőre a Lórika fejébe töltögeti a tudományt. De
nem fog ő a kebelbeli tanítványokból talán sohasem kifogyni. A
Romhányi leányok gondoskodnak róla, hogy soha meg ne unja magát
Őszikének egy fia és egy leánya van, Margitkának meg pláne három
babija. Pedig mindössze öt éve, hogy férjhez mentek.</p>
<p>A herczegnő, a szegény boldogtalan asszony négy éve, hogy
meghalt. Őt elvitte a nagy szenvedély, az örök olthatatlan szerelem
demona. Imádkozzunk érte. Asszony volt.</p>
<hr class="chap" />
<div class="footnotes">
<h2>Lábjegyzetek.</h2>
<div class="footnote">
<p><a name="Footnote_1" id="Footnote_1"></a> <a href=
"#FNanchor_1"><span class="label">1)</span></a> Frimm, hülyék
intézete.</p>
</div>
</div>
<hr class="chap" />
<div class="chapter"></div>
<div class="transnote">
<p class="center"><span class="caption">Javítások.</span></p>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table summary="Javítások">
<tr>
<td class="tdr"><a href="#Page_7">7</a></td>
<td>össszetéveszteni</td>
<td>összetéveszteni</td>
</tr>
<tr>
<td class="tdr"><a href="#Page_84">84</a></td>
<td>állónely</td>
<td>állóhely</td>
</tr>
<tr>
<td class="tdr"><a href="#Page_105">105</a></td>
<td>egész eletnek</td>
<td>egész életnek</td>
</tr>
<tr>
<td class="tdr"><a href="#Page_110">110</a></td>
<td>henem egy</td>
<td>hanem egy</td>
</tr>
<tr>
<td class="tdr"><a href="#Page_263">263</a></td>
<td>felreállok</td>
<td>félreállok</td>
</tr>
<tr>
<td class="tdr"><a href="#Page_267">267</a></td>
<td>a czelod</td>
<td>a czélod</td>
</tr>
<tr>
<td class="tdr"><a href="#Page_269">269</a></td>
<td>ejszaka</td>
<td>éjszaka</td>
</tr>
<tr>
<td class="tdr"><a href="#Page_270">270</a></td>
<td>reszletekben</td>
<td>részletekben</td>
</tr>
<tr>
<td class="tdr"><a href="#Page_273">273</a></td>
<td>Miklóstol</td>
<td>Miklóstól</td>
</tr>
<tr>
<td class="tdr"><a href="#Page_276">276</a></td>
<td>meltóságos urat</td>
<td>méltóságos urat</td>
</tr>
<tr>
<td class="tdr"><a href="#Page_277">277</a></td>
<td>háloszobába</td>
<td>hálószobába</td>
</tr>
<tr>
<td class="tdr"><a href="#Page_278">278</a></td>
<td>marsrutávál</td>
<td>marsrutával</td>
</tr>
<tr>
<td class="tdr"><a href="#Page_284">284</a></td>
<td>tarsadalmi</td>
<td>társadalmi</td>
</tr>
<tr>
<td class="tdr"><a href="#Page_284">284</a></td>
<td>esküdtszeki</td>
<td>esküdtszéki</td>
</tr>
<tr>
<td class="tdr"><a href="#Page_288">288</a></td>
<td>elszantan eleje tette</td>
<td>elszántan eléje tette</td>
</tr>
</table>
</div>
<div lang='en' xml:lang='en'>
<div style='display:block; margin-top:4em'>*** END OF THE PROJECT GUTENBERG EBOOK <span lang='hu' xml:lang='hu'>KOMÉDIÁK</span> ***</div>
<div style='text-align:left'>

<div style='display:block; margin:1em 0'>
Updated editions will replace the previous one&#8212;the old editions will
be renamed.
</div>

<div style='display:block; margin:1em 0'>
Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg&#8482; electronic works to protect the PROJECT GUTENBERG&#8482;
concept and trademark. Project Gutenberg is a registered trademark,
and may not be used if you charge for an eBook, except by following
the terms of the trademark license, including paying royalties for use
of the Project Gutenberg trademark. If you do not charge anything for
copies of this eBook, complying with the trademark license is very
easy. You may use this eBook for nearly any purpose such as creation
of derivative works, reports, performances and research. Project
Gutenberg eBooks may be modified and printed and given away&#8212;you may
do practically ANYTHING in the United States with eBooks not protected
by U.S. copyright law. Redistribution is subject to the trademark
license, especially commercial redistribution.
</div>

<div style='margin-top:1em; font-size:1.1em; text-align:center'>START: FULL LICENSE</div>
<div style='text-align:center;font-size:0.9em'>THE FULL PROJECT GUTENBERG LICENSE</div>
<div style='text-align:center;font-size:0.9em'>PLEASE READ THIS BEFORE YOU DISTRIBUTE OR USE THIS WORK</div>

<div style='display:block; margin:1em 0'>
To protect the Project Gutenberg&#8482; mission of promoting the free
distribution of electronic works, by using or distributing this work
(or any other work associated in any way with the phrase &#8220;Project
Gutenberg&#8221;), you agree to comply with all the terms of the Full
Project Gutenberg&#8482; License available with this file or online at
www.gutenberg.org/license.
</div>

<div style='display:block; font-size:1.1em; margin:1em 0; font-weight:bold'>
Section 1. General Terms of Use and Redistributing Project Gutenberg&#8482; electronic works
</div>

<div style='display:block; margin:1em 0'>
1.A. By reading or using any part of this Project Gutenberg&#8482;
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg&#8482; electronic works in your
possession. If you paid a fee for obtaining a copy of or access to a
Project Gutenberg&#8482; electronic work and you do not agree to be bound
by the terms of this agreement, you may obtain a refund from the person
or entity to whom you paid the fee as set forth in paragraph 1.E.8.
</div>

<div style='display:block; margin:1em 0'>
1.B. &#8220;Project Gutenberg&#8221; is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg&#8482; electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg&#8482; electronic works if you follow the terms of this
agreement and help preserve free future access to Project Gutenberg&#8482;
electronic works. See paragraph 1.E below.
</div>

<div style='display:block; margin:1em 0'>
1.C. The Project Gutenberg Literary Archive Foundation (&#8220;the
Foundation&#8221; or PGLAF), owns a compilation copyright in the collection
of Project Gutenberg&#8482; electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg&#8482; mission of promoting
free access to electronic works by freely sharing Project Gutenberg&#8482;
works in compliance with the terms of this agreement for keeping the
Project Gutenberg&#8482; name associated with the work. You can easily
comply with the terms of this agreement by keeping this work in the
same format with its attached full Project Gutenberg&#8482; License when
you share it without charge with others.
</div>

<div style='display:block; margin:1em 0'>
1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg&#8482; work. The Foundation makes no
representations concerning the copyright status of any work in any
country other than the United States.
</div>

<div style='display:block; margin:1em 0'>
1.E. Unless you have removed all references to Project Gutenberg:
</div>

<div style='display:block; margin:1em 0'>
1.E.1. The following sentence, with active links to, or other
immediate access to, the full Project Gutenberg&#8482; License must appear
prominently whenever any copy of a Project Gutenberg&#8482; work (any work
on which the phrase &#8220;Project Gutenberg&#8221; appears, or with which the
phrase &#8220;Project Gutenberg&#8221; is associated) is accessed, displayed,
performed, viewed, copied or distributed:
</div>

<blockquote>
  <div style='display:block; margin:1em 0'>
    This eBook is for the use of anyone anywhere in the United States and most
    other parts of the world at no cost and with almost no restrictions
    whatsoever. You may copy it, give it away or re-use it under the terms
    of the Project Gutenberg License included with this eBook or online
    at <a href="https://www.gutenberg.org">www.gutenberg.org</a>. If you
    are not located in the United States, you will have to check the laws
    of the country where you are located before using this eBook.
  </div>
</blockquote>

<div style='display:block; margin:1em 0'>
1.E.2. If an individual Project Gutenberg&#8482; electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase &#8220;Project
Gutenberg&#8221; associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg&#8482;
trademark as set forth in paragraphs 1.E.8 or 1.E.9.
</div>

<div style='display:block; margin:1em 0'>
1.E.3. If an individual Project Gutenberg&#8482; electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg&#8482; License for all works
posted with the permission of the copyright holder found at the
beginning of this work.
</div>

<div style='display:block; margin:1em 0'>
1.E.4. Do not unlink or detach or remove the full Project Gutenberg&#8482;
License terms from this work, or any files containing a part of this
work or any other work associated with Project Gutenberg&#8482;.
</div>

<div style='display:block; margin:1em 0'>
1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg&#8482; License.
</div>

<div style='display:block; margin:1em 0'>
1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg&#8482; work in a format
other than &#8220;Plain Vanilla ASCII&#8221; or other format used in the official
version posted on the official Project Gutenberg&#8482; website
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original &#8220;Plain
Vanilla ASCII&#8221; or other form. Any alternate format must include the
full Project Gutenberg&#8482; License as specified in paragraph 1.E.1.
</div>

<div style='display:block; margin:1em 0'>
1.E.7. Do not charge a fee for access to, viewing, displaying,
performing, copying or distributing any Project Gutenberg&#8482; works
unless you comply with paragraph 1.E.8 or 1.E.9.
</div>

<div style='display:block; margin:1em 0'>
1.E.8. You may charge a reasonable fee for copies of or providing
access to or distributing Project Gutenberg&#8482; electronic works
provided that:
</div>

<div style='margin-left:0.7em;'>
    <div style='text-indent:-0.7em'>
        &#8226; You pay a royalty fee of 20% of the gross profits you derive from
        the use of Project Gutenberg&#8482; works calculated using the method
        you already use to calculate your applicable taxes. The fee is owed
        to the owner of the Project Gutenberg&#8482; trademark, but he has
        agreed to donate royalties under this paragraph to the Project
        Gutenberg Literary Archive Foundation. Royalty payments must be paid
        within 60 days following each date on which you prepare (or are
        legally required to prepare) your periodic tax returns. Royalty
        payments should be clearly marked as such and sent to the Project
        Gutenberg Literary Archive Foundation at the address specified in
        Section 4, &#8220;Information about donations to the Project Gutenberg
        Literary Archive Foundation.&#8221;
    </div>

    <div style='text-indent:-0.7em'>
        &#8226; You provide a full refund of any money paid by a user who notifies
        you in writing (or by e-mail) within 30 days of receipt that s/he
        does not agree to the terms of the full Project Gutenberg&#8482;
        License. You must require such a user to return or destroy all
        copies of the works possessed in a physical medium and discontinue
        all use of and all access to other copies of Project Gutenberg&#8482;
        works.
    </div>

    <div style='text-indent:-0.7em'>
        &#8226; You provide, in accordance with paragraph 1.F.3, a full refund of
        any money paid for a work or a replacement copy, if a defect in the
        electronic work is discovered and reported to you within 90 days of
        receipt of the work.
    </div>

    <div style='text-indent:-0.7em'>
        &#8226; You comply with all other terms of this agreement for free
        distribution of Project Gutenberg&#8482; works.
    </div>
</div>

<div style='display:block; margin:1em 0'>
1.E.9. If you wish to charge a fee or distribute a Project
Gutenberg&#8482; electronic work or group of works on different terms than
are set forth in this agreement, you must obtain permission in writing
from the Project Gutenberg Literary Archive Foundation, the manager of
the Project Gutenberg&#8482; trademark. Contact the Foundation as set
forth in Section 3 below.
</div>

<div style='display:block; margin:1em 0'>
1.F.
</div>

<div style='display:block; margin:1em 0'>
1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg&#8482; collection. Despite these efforts, Project Gutenberg&#8482;
electronic works, and the medium on which they may be stored, may
contain &#8220;Defects,&#8221; such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.
</div>

<div style='display:block; margin:1em 0'>
1.F.2. LIMITED WARRANTY, DISCLAIMER OF DAMAGES - Except for the &#8220;Right
of Replacement or Refund&#8221; described in paragraph 1.F.3, the Project
Gutenberg Literary Archive Foundation, the owner of the Project
Gutenberg&#8482; trademark, and any other party distributing a Project
Gutenberg&#8482; electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.
</div>

<div style='display:block; margin:1em 0'>
1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.
</div>

<div style='display:block; margin:1em 0'>
1.F.4. Except for the limited right of replacement or refund set forth
in paragraph 1.F.3, this work is provided to you &#8216;AS-IS&#8217;, WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.
</div>

<div style='display:block; margin:1em 0'>
1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.
</div>

<div style='display:block; margin:1em 0'>
1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg&#8482; electronic works in
accordance with this agreement, and any volunteers associated with the
production, promotion and distribution of Project Gutenberg&#8482;
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg&#8482; work, (b) alteration, modification, or
additions or deletions to any Project Gutenberg&#8482; work, and (c) any
Defect you cause.
</div>

<div style='display:block; font-size:1.1em; margin:1em 0; font-weight:bold'>
Section 2. Information about the Mission of Project Gutenberg&#8482;
</div>

<div style='display:block; margin:1em 0'>
Project Gutenberg&#8482; is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.
</div>

<div style='display:block; margin:1em 0'>
Volunteers and financial support to provide volunteers with the
assistance they need are critical to reaching Project Gutenberg&#8482;&#8217;s
goals and ensuring that the Project Gutenberg&#8482; collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg&#8482; and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at www.gutenberg.org.
</div>

<div style='display:block; font-size:1.1em; margin:1em 0; font-weight:bold'>
Section 3. Information about the Project Gutenberg Literary Archive Foundation
</div>

<div style='display:block; margin:1em 0'>
The Project Gutenberg Literary Archive Foundation is a non-profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation&#8217;s EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state&#8217;s laws.
</div>

<div style='display:block; margin:1em 0'>
The Foundation&#8217;s business office is located at 809 North 1500 West,
Salt Lake City, UT 84116, (801) 596-1887. Email contact links and up
to date contact information can be found at the Foundation&#8217;s website
and official page at www.gutenberg.org/contact
</div>

<div style='display:block; font-size:1.1em; margin:1em 0; font-weight:bold'>
Section 4. Information about Donations to the Project Gutenberg Literary Archive Foundation
</div>

<div style='display:block; margin:1em 0'>
Project Gutenberg&#8482; depends upon and cannot survive without widespread
public support and donations to carry out its mission of
increasing the number of public domain and licensed works that can be
freely distributed in machine-readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.
</div>

<div style='display:block; margin:1em 0'>
The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular state
visit <a href="https://www.gutenberg.org/donate/">www.gutenberg.org/donate</a>.
</div>

<div style='display:block; margin:1em 0'>
While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.
</div>

<div style='display:block; margin:1em 0'>
International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.
</div>

<div style='display:block; margin:1em 0'>
Please check the Project Gutenberg web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate
</div>

<div style='display:block; font-size:1.1em; margin:1em 0; font-weight:bold'>
Section 5. General Information About Project Gutenberg&#8482; electronic works
</div>

<div style='display:block; margin:1em 0'>
Professor Michael S. Hart was the originator of the Project
Gutenberg&#8482; concept of a library of electronic works that could be
freely shared with anyone. For forty years, he produced and
distributed Project Gutenberg&#8482; eBooks with only a loose network of
volunteer support.
</div>

<div style='display:block; margin:1em 0'>
Project Gutenberg&#8482; eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.
</div>

<div style='display:block; margin:1em 0'>
Most people start at our website which has the main PG search
facility: <a href="https://www.gutenberg.org">www.gutenberg.org</a>.
</div>

<div style='display:block; margin:1em 0'>
This website includes information about Project Gutenberg&#8482;,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.
</div>

</div>
</div>
</body>
</html>
